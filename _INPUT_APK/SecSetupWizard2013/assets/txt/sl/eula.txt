Licenčna pogodba za končnega uporabnika programske opreme

POMEMBNO. POZORNO PREBERITE: Ta licenčna pogodba za končnega uporabnika (»EULA«) je pravni sporazum med vami (posameznik ali ena entiteta) in podjetjem Samsung Electronics Co., Ltd. (»Samsung«) za programsko opremo, ki je last podjetja Samsung in njegovih povezanih podjetij ter drugih dobaviteljev in dajalcev licenc, ki so vključeni v to pogodbo EULA, ki vključuje računalniško programsko opremo, tiskano gradivo, »spletno« ali elektronsko dokumentacijo, povezano z vašo uporabo te naprave (»programska oprema«).  

Za normalno delovanje te naprave je uporaba vnaprej nameščene programske opreme obvezna.  Z UPORABO NAPRAVE ALI VNAPREJ NAMEŠČENE OPREME V NJEJ SPREJEMATE POGOJE IN DOLOČILA TE POGODBE EULA. ČE TEH POGOJEV NE SPREJEMATE, NE UPORABLJAJTE NAPRAVE ALI PROGRAMSKE OPREME. 

1. ODOBRITEV LICENCE. Samsung vam daje naslednje pravice, pod pogojem, da ste upoštevali vsa določila in pogoje te pogodbe EULA: namestite, uporabljate, dostopate do, prikazujete in zaženete lahko eno kopijo programske opreme na lokalnem trdem disku ali drugih medijih za trajno shranjevanje v enem računalniku in uporabljate programsko opremo v enem računalniku ali mobilni napravi naenkrat. Programske opreme ne smete dajati na razpolago prek omrežja, kjer jo lahko uporablja več uporabnikov hkrati. Napravite lahko eno kopijo programske opreme v strojno berljivi obliki, izključno za namen varnostnega kopiranja; varnostna kopija mora vsebovati vse avtorske pravice ali druga obvestila o lastništvu, navedena v izvirni različici.

Za določene elemente programske opreme lahko veljajo odprtokodne licence. Določila odprtokodne licence lahko preglasijo določene pogoje te pogodbe EULA. Ustrezne odprtokodne licence bodo na voljo v razdelku Pravna obvestila v meniju Nastavitve v napravi.

2. PRIDRŽANJE PRAVIC IN LASTNIŠTVA. Samsung si pridržuje vse pravice, ki niso izrecno podeljene vam s to pogodbo EULA. Programska oprema je zaščitena z zakonodajo o avtorskih pravicah in z drugimi zakoni in določili o intelektualni lastnini. Samsung ali njegovi dobavitelji so lastniki naziva, avtorskih pravic in drugih pravic o intelektualni lastnini v programski opremi. Programska oprema ni naprodaj, zanjo pridobite licenco.

3. OMEJITVE PRAVIC KONČNEGA UPORABNIKA. Na izvorni kodi ali algoritmih programske opreme ne smete izvajati obratnega inženiringa, je razstaviti, razdruževati ali izvorne kode in algoritmov poskusiti odkriti na drug način (razen in samo v obsegu, ki ga izrecno dovoljuje veljavna zakonodaja in ne presega te omejitve), ali spreminjati ali onemogočiti katerih koli funkcij programske opreme ali je predelovati. Programske opreme ne smete dajati v najem, posojati, si jo izposojati, ustvarjati podlicenc ali z njo omogočati komercialnih storitev.

4. STRINJANJE Z UPORABO PODATKOV. Strinjate se, da lahko Samsung in njegova povezana podjetja zbirajo in uporabljajo tehnične informacije, zbrane v okviru storitev za podporo izdelku, povezanih s programsko opremo, kot so koda IMEI (enolična identifikacijska številka vaše naprave), številka naprave, ime modela, koda stranke, zapisi o dostopu, trenutna različica programske opreme v napravi, koda MCC (koda mobilne države), koda MNC (koda mobilnega omrežja). Samsung in njegova povezana podjetja lahko te informacije uporabijo izključno za izboljšavo svojih izdelkov ali za zagotavljanje vam prilagojenih storitev ali tehnologij. Teh informacij ne bomo razkrivali v obliki, ki razkriva vašo identiteto. Z informacijami bomo ves čas ravnali v skladu s Samsungovim pravilnikom o zasebnosti, ki si ga lahko ogledate na strani http://account.samsung.com/membership/pp.

5. POSODOBITVE PROGRAMSKE OPREME. Samsung vam lahko zagotovi ali da na voljo posodobitve, nadgradnje, dodatke in vtičnike (če obstajajo) za programsko opremo, ki vsebujejo popravke napak, nadgradnje storitve (delno ali v celoti), izdelke ali naprave in posodobitve ter izboljšave za vso prej nameščeno programsko opremo (vključno s popolnoma novimi različicami) (s skupnim imenom »posodobitve«), po tem, ko pridobite svojo prvo kopijo programske opreme, z namenom, da izboljša programsko opremo in v največji možni meri izboljša uporabniško izkušnjo z napravo. Ta licenčna pogodba za končnega uporabnika velja za vse komponente posodobitev, ki vam jih Samsung lahko zagotovi ali da na voljo po tem, ko pridobite svojo prvo kopijo programske opreme, razen če vam skupaj z posodobitvami posredujemo druge pogoje. Če želite uporabljati programsko opremo, zagotovljeno s posodobitvijo, morate najprej imeti licenco za programsko opremo, ki jo je Samsung prepoznal kot upravičeno do posodobitve. Po posodobitvi ne morete več uporabljati programske opreme, ki je bila osnova za upravičenost posodobitve. Posodobljena različica programske opreme lahko doda nove funkcije in, v nekaterih omejenih primerih, izbriše obstoječe funkcije.

Čeprav so posodobitve običajno na voljo javno, lahko v nekaterih omejenih okoliščinah posodobitve programske opreme ponuja samo omrežni ponudnik. Takšne posodobitve programske opreme ureja pogodbeno razmerje z vašim omrežnim ponudnikom.

Če je funkcija »Samodejna posodobitev« omogočena (kot privzeta nastavitev v meniju Posodobitev sistema ali v meniju Varnost v Nastavitvah), vaša naprava občasno samodejno prenese nekatere posodobitve. Naprava pred namestitvijo vsake posodobitve zahteva vaše soglasje. Vseeno pa je lahko zaradi pomembnosti prejemanja varnostnih posodobitev programske opreme za pravočasno zaščito pred novimi grožnjami takšna posodobitev prenesena in nameščena samodejno. Za optimalno uporabo naprave vam priporočamo, da redno preverjate razpoložljivost novih posodobitev. Če za prenos posodobitev ne želite uporabljati podatkovnega prenosa v mobilnih omrežjih, v meniju Nastavitve izberite možnost »Samo Wi-Fi«.

6. Nekatere funkcije programske opreme lahko zahtevajo, da ima naprava dostop do interneta in so lahko izpostavljene omejitvam, ki jih določata vaš omrežni ali internetni ponudnik. Če naprava za dostop do interneta ne uporablja povezave Wi-Fi, lahko programska oprema za dostop do interneta uporabi mobilno omrežje, kar lahko povzroči dodatne stroške, odvisno od vaše naročnine. Poleg tega lahko na uporabo nekaterih funkcij programske opreme vpliva primernost in učinkovitost strojne opreme v napravi ali podatkovni dostop. 

7. PRENOS PROGRAMSKE OPREME. Te pogodbe EULA ali pravic glede programske opreme iz pogodbe ne morete prenesti na drugo osebo, razen v primeru prodaje mobilne naprave, v kateri je programska oprema nameščena. V tem primeru morate prenesti celotno programsko opremo (vključno z vsemi deli komponent, mediji in tiskanim gradivom, vsemi posodobitvami in to pogodbo EULA) in ne smete obdržati nobenih kopij programske opreme. Prenos ne sme biti posreden, kot je na primer pošiljanje po pošti. Pred prenosom se mora končni uporabnik, ki prevzema programsko opremo, strinjati z vsemi pogoji pogodbe EULA.

8. OMEJITVE IZVAŽANJA. Za programsko opremo v različnih državah veljajo omejitve izvažanja. Strinjate se, da boste upoštevali vse veljavne mednarodne in državne zakone, ki veljajo za programsko opremo, vključno z veljavnimi zakoni in predpisi o omejitvah izvažanja.   

9. PREKINITEV. Ta pogodba EULA velja do prekinitve. Vaše pravice, pridobljene s to licenco, bodo brez predhodnega Samsungovega obvestila samodejne prenehale veljati, če prekršite katerega od določil in pogojev te pogodbe EULA. Po prekinitvi te pogodbe EULA morate prenehati z vsakršno uporabo programske opreme in uničiti vse popolne ali delne kopije programske opreme.

10. Zavrnitev jamstva. RAZEN ČE NI DRUGAČE IZRECNO V PISNI OBLIKI NAVEDENO V LOČENI OMEJENI GARANCIJI, KI JE PRILOŽENA VAŠI NAPRAVI, JE VSA SAMSUNGOVA PROGRAMSKA OPREMA V TEJ NAPRAVI (BODISI VGRAJENA V NAPRAVO, PRENESENA ALI DRUGAČE PRIDOBLJENA) NA VOLJO »KAKRŠNA JE«, BREZ KAKRŠNIH KOLI IZRECNIH ALI NAKAZANIH JAMSTEV S STRANI SAMUSNGA. V NAJVEČJEM MOŽNEM OBSEGU, KI GA DOVOLJUJE VELJAVNA ZAKONODAJA, SAMSUNG ZAVRAČA VSA IZRECNA, NAKAZANA ALI ZAKONSKA JAMSTVA, VKLJUČNO Z, VENDAR NE OMEJENO NA, NAKAZANIMI JAMSTVI O PRIMERNOSTI ZA PRODAJO, ZADOVOLJIVI KAKOVOSTI ALI UČINKOVITOSTI, PRIMERNOSTI ZA DOLOČEN NAMEN, ZANESLJIVOSTI ALI RAZPOLOŽLJIVOSTI, NATANČNOSTI, NEOKUŽENOSTI Z VIRUSI, TIHEM UŽIVANJU, NEKRŠITVAH PRAVIC DRUGIH PONUDNIKOV ALI DRUGIH KRŠITVAH PRAVIC. NEKATERE ZAKONODAJE NE DOVOLJUJEJO IZKLJUČITEV ALI OMEJITEV NAKAZANIH GARANCIJ, ZATO ZGORNJE IZKLJUČITVE ALI OMEJITVE ZA VAS MORDA NE VELJAJO. NOBEN NASVET ALI INFORMACIJA, KI STE JO V USTNI ALI PISNI OBLIKI PREJELI OD SAMSUNGA ALI NJEGOVIH POVEZANIH PODJETIJ, NE MORE SPREMENITI TE SAMSUNGOVE ZAVRNITVE JAMSTVA ALI VAM OMOGOČITI KAKRŠNO KOLI JAMSTVO S STRANI SAMSUNGA. 

11. APLIKACIJE DRUGIH PONUDNIKOV. Določene aplikacije drugih ponudnikov so lahko vgrajene v to mobilno napravo ali jih je vanjo mogoče prenesti. Samsung nima nikakršne povezave s temi aplikacijami. Ker Samsung nima nadzora nad takimi aplikacijami, se strinjate, da Samsung ni odgovoren za razpoložljivost takšnih aplikacij in ni odgovoren za kakršno koli vsebino, oglaševanje, izdelke, storitve ali drugo gradivo, ki je na voljo v takšnih aplikacijah. Izrecno se strinjate, da takšne aplikacije uporabljate izključno na lastno odgovornost in v celoti prevzemate tveganje zaradi nezadovoljive kakovosti, delovanja, točnosti in učinkovitosti. Sami morate poskrbeti, da te aplikacije ne vsebujejo virusov, črvov, trojanskih konjev in drugih elementov destruktivne narave. Sklici na vsa imena, znamke, izdelke ali storitve drugih ponudnikov v tej napravi so navedeni zgolj zaradi priročnosti in ne sestavljajo ali nakazujejo podpore, sponzorstva, priporočil ali povezave z drugimi ponudniki ali njihovimi izdelki in storitvami. Strinjate se, da Samsung ni niti posredno niti neposredno odgovoren za kakršno koli škodo ali izgubo, vključno z, vendar ne omejeno na, vsakršno škodo v mobilni napravi ali izgubo podatkov, ki jo povzroči uporaba ali je povezana z uporabo vsebine, izdelkov ali storitev drugih ponudnikov, ki so na voljo v takšnih aplikacijah ali prek njih. Strinjate se, da uporabo aplikacij drugih ponudnikov urejajo pogoji uporabe, licenčna pogodba, pravilnik o zasebnosti ali druge pogodbe teh drugih ponudnikov aplikacij in da uporabo vseh informacij in osebnih podatkov, ki jih zavedno ali nezavedno pošljete tem drugim ponudnikom aplikacij urejajo pravilniki o zasebnosti teh drugih ponudnikov aplikacij, če takšni pravilniki obstajajo. SAMSUNG ZAVRAČA VSAKRŠNO ODGOVORNOST ZA RAZKRIVANJE INFORMACIJ ALI ZA DRUGE DEJAVNOSTI VSEH DRUGIH PONUDNIKOV APLIKACIJ. SAMSUNG IZRECNO ZAVRAČA VSA JAMSTVA, ČE DRUGI PONUDNIKI APLIKACIJ PRIDOBIJO ALI UPORABIJO VAŠE OSEBNE PODATKE.

12. SAMSUNGOVE APLIKACIJE. Določene Samsungove aplikacije in storitve so lahko vgrajene v to mobilno napravo ali jih je mogoče vanjo prenesti. Številne med njimi zahtevajo registracijo članstva v Storitvah Samsung (»Samsung račun«), vaše pravice in dolžnosti pa bodo določene v ločenih določilih in pogojih Samsung računa in pravilnikih o zasebnosti. Obstajajo aplikacije in storitve brez Samsung računa, ki zahtevajo vaše strinjanje z njihovimi ločenimi določili in pogoji ter pravilniki o zasebnosti. Izrecno se strinjate, da uporabo takšnih aplikacij in storitev upravljajo veljavna določila in pogoji ter pravilniki o zasebnosti.

13. Omejitev odgovornosti. SAMSUNG NI ODGOVOREN ZA KAKRŠNO KOLI ŠKODO, KI NASTANE ZARADI UPORABE ALI JE POVEZANA Z UPORABO ALI NEZMOŽNOSTJO UPORABE PROGRAMSKE OPREME ALI APLIKACIJ DRUGIH PONUDNIKOV IN NJIHOVIH VSEBIN ALI FUNKCIJ, KAR VKLJUČUJE, VENDAR NI OMEJENO Z, ŠKODO ZARADI NAPAK, IZPUŠČANJ, PREKINITEV, OKVAR, ZAMUD V DELOVANJU ALI PRENOSU, RAČUNALNIŠKIH VIRUSOV, NEUSPEŠNE POVEZAVE, STROŠKOV OMREŽJA, NAKUPOV V APLIKACIJI IN VSEH DRUGIH VRST NEPOSREDNE, POSREDNE, POSEBNE, NENAMERNE, VZORČNE ALI POSLEDIČNE ŠKODE, TUDI V PRIMERU, DA JE BIL SAMSUNG OPOZORJEN NA MOŽNOST TOVRSTNE ŠKODE. NEKATERE ZAKONODAJE NE DOVOLJUJEJO IZKLJUČITVE ALI OMEJITVE NENAMERNE ALI POSLEDIČNE ŠKODE, ZATO ZGORNJE IZKLJUČITVE ALI OMEJITVE ZA VAS MORDA NE VELJAJO. NE GLEDE NA PREJ OMENJENO SKUPNA ODGOVORNOST PODJETJA SAMSUNG ELECTRONICS CO. ZA VSE IZGUBE, ŠKODO, POVZROČITVE DEJANJ, VKLJUČNO Z, VENDAR NE OMEJENO NA, TISTE NA PODLAGI POGODBE, ODŠKODNINSKE ODGOVORNOSTI, ALI DRUGIH POSTAVK, KI NASTANEJO ZARADI VAŠE UPORABE PROGRAMSKE OPREME ALI APLIKACIJ DRUGIH PONUDNIKOV V TEJ NAPRAVI, ALI ZA KATERA KOLI DRUGA DOLOČILA TE POGODBE EULA, NE SME PRESEGATI ZNESKA, KI GA JE KUPEC PLAČAL ZA TO MOBILNO NAPRAVO ALI KATERO OD APLIKACIJ DRUGIH PONUDNIKOV, KI JE BILA VGRAJENA V TO NAPRAVO. PREJ OMENJENE OMEJITVE, IZKLJUČITVE IN ZAVRNITVE ODGOVORNOSTI (VKLJUČNO S TOČKAMI 10, 11, 12 IN 13) VELJAJO V NAJVEČJEM MOŽNEM OBSEGU, KI GA DOVOLJUJE VELJAVNA ZAKONODAJA, TUDI ČE KATERO KOLI PRAVNO SREDSTVO NE IZPOLNJUJE OSNOVNEGA NAMENA.

14. VELJAVNA ZAKONODAJA. To pogodbo EULA upravlja zakonodaja države, v kateri prebivate, pri čemer ne veljajo določila o kolizijskih pravilih. Te pogodbe EULA ne upravlja Konvencija ZN o pogodbah za mednarodno prodajo blaga, katere uporaba je izrecno izključena. 

15. REŠEVANJE SPOROV.  
Če spora, nejasnosti ali razlik, ki so kakor koli posledica določil te pogodbe EULA ali vaše uporabe programske opreme, ni mogoče mirno rešiti, so ti v neizključni pristojnosti pristojnih sodišč v državi, v kateri prebivate. Ne glede na prej omenjeno lahko Samsung vloži predlog za sodno odredbo (ali enakovredno vrsto nujnega pravnega varstva) pod katero koli sodno pristojnostjo.


16. CELOTNA POGODBA, NEODVISNOST DOLOČB. Ta pogodba EULA je celotna pogodba med vami in podjetjem Samsung v zvezi s programsko opremo in preglasi vse predhodne ali začasne ustne ali pisne dogovore, predloge in izjave glede programske opreme ali drugih zadev, ki ji ureja ta pogodba EULA. Če se za katero koli določbo iz te pogodbe EULA ugotovi, da je nična, neveljavna, neizvršljiva ali nezakonita, preostala določila ostanejo v polni veljavi in uveljavljiva. 

