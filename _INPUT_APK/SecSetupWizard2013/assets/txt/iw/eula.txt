הסכם רישיון למשתמש קצה עבור תוכנה
חשוב. קרא בתשומת לב: הסכם רישיון למשתמש קצה זה (להלן ”EULA“) הוא הסכם משפטי בינך (אדם יחיד או ישות אחת) ובין Samsung Electronics Co., Ltd.‎‏ (להלן ”Samsung“) עבור תוכנה, שבבעלות Samsung והחברות המסונפות אליה והספקים ומעניקי הרישיון שלה המהווים צד שלישי, אשר נלווית ל-EULA זה, הכוללת תוכנת מחשב ועשויה לכלול מדיה משויכת, חומרים מודפסים, תיעוד ”מקוון“ או אלקטרוני בקשר לשימוש שלך בהתקן זה (להלן ”תוכנה“).  
התקן זה דורש שימוש בתוכנה שנטענה מראש במצב הפעולה הרגיל שלה.  על-ידי שימוש בהתקן או בתוכנה הטעונה מראש שלו, אתה מביע את הסכמתך לתנאים של EULA זה.  אם אינך מסכים לתנאים אלה, אל תשתמש בהתקן או בתוכנה.  
1. הענקת רישיון.  Samsung מעניקה לך את הזכויות הבאות, ובלבד שאתה מציית לכל התנאים וההתניות של EULA זה: אתה רשאי להתקין, להשתמש, לגשת, להציג ולהפעיל עותק אחד של התוכנה בדיסקים הקשיחים המקומיים או במדיית אחסון קבועה אחרת של מחשב אחד ולהשתמש בתוכנה במחשב בודד או בהתקן נייד בכל זמן נתון, ואינך רשאי להפוך את התוכנה לזמינה ברשת, במיקום שבו ניתן להשתמש בה באמצעות מחשבים מרובים בו-זמנית. אתה רשאי ליצור עותק אחד של התוכנה בצורה קריאה למחשב למטרות גיבוי בלבד; התנאי לכך הוא שעותק הגיבוי חייב לכלול את כל הודעות זכויות היוצרים או הודעות הקניין האחרות הכלולות במקור.
פריטים מסוימים של התוכנה עשויים להיות כפופים לרשיונות קוד פתוח.  תנאי הרשיון של הקוד הפתוח עשויים לעקוף כמה מהתנאים של EULA זה.  אנו מציגים את רשיונות הקוד הפתוח הישימים במקטע ’הודעות משפטיות‘ של תפריט ’הגדרות‘ בהתקן שלך.
2. שמירה על זכויות ובעלות.  Samsung שומרת לעצמה את כל הזכויות שלא הוענקו לך במפורש ב-EULA זה. התוכנה מוגנת על-ידי חוקים ואמנות של זכויות יוצרים וחוקים ואמנות אחרים הקשורים לקניין רוחני. Samsung או ספקיה הם הבעלים של הכותר, זכויות היוצרים וזכויות הקניין הרוחני האחרות בתוכנה. ניתן לך רשיון להשתמש בתוכנה, אך התוכנה אינה נמכרת לך.
3. מגבלות על זכויות משתמש קצה.  אינך רשאי להנדס לאחור, להדר לאחור, לפרק או לנסות בכל דרך אחרת לגלות את קוד המקור או האלגוריתם של התוכנה (למעט ורק במידה שבה פעילות כזו מותרת במפורש על-ידי חוק ישים למרות מגבלה זו), או לשנות את התוכנה, או להשבית תכונה כלשהי שלה, או ליצור עבודות נגזרות בהתבסס על התוכנה. אינך רשאי להשכיר, להחכיר, להשאיל, להעניק רשיון משנה או לספק שירותי אירוח מסחריים עם התוכנה.
4. הסכמה לשימוש בנתונים.  אתה מסכים בזאת ש-Samsung והגורמים המסונפים אליה רשאים להוסיף ולהשתמש במידע טכני המלוקט כחלק משירותי התמיכה במוצר הקשורים לתוכנה המסופקת לך, אם קיימים, כגון ה-IMEI (מספר הזיהוי הייחודי של ההתקן שלך), מספר ההתקן, שם הדגם, קוד הלקוח, רשומת גישה, גרסת התוכנה הנוכחית של ההתקן, MCC (קידומת מדינה לטלפון נייד), MNC (קוד רשת סלולרית)‬. Samsung והגורמים המסונפים אליה רשאים להשתמש במידע זה אך ורק כדי לשפר את המוצרים שלהם או כדי לספק לך שירותים או טכנולוגיות מותאמים אישית ולא יחשפו מידע זה בצורה שתזהה אותך אישית.  בכל עת ייעשה שימוש במידע אודותיך בהתאם למדיניות הפרטיות של Samsung, שבה תוכל לעיין בכתובת: http://account.samsung.com/membership/pp.
5. עדכוני תוכנה. Samsung עשויה לספק לך או להפוך לזמינים עבורך עדכונים, שדרוגים, תוספות ורכיבי הרחבה (אם קיימים) של התוכנה, לרבות תיקוני באגים, שדרוגי שירותים (חלקיים או מלאים), מוצרים או התקנים, ועדכונים ושיפורים לכל תוכנה שהותקנה בעבר (כולל גרסאות חדשות לחלוטין), (להלן ”עדכון“) לאחר התאריך שבו אתה משיג את העותק ההתחלתי של התוכנה, כדי לשפר את התוכנה ובסופו של דבר לשפר את חוויית המשתמש שלך עם ההתקן. EULA זה חל על כל אחד מרכיבי העדכון ש-Samsung עשויה לספק לך או להפוך לזמין עבורך לאחר התאריך שבו אתה משיג את העותק ההתחלתי של התוכנה, אלא אם נציג תנאים אחרים לצד עדכון זה. כדי להשתמש בתוכנה שסופקה באמצעות עדכון, עליך לקבל תחילה את הרשיון עבור התוכנה שזוהתה על-ידי Samsung כזכאית עבור העדכון. לאחר העדכון, לא תהיה עוד רשאי להשתמש בתוכנה שהיוותה את הבסיס לזכאותך לעדכון. גרסת התוכנה המעודכנת עשויה להוסיף תכונות חדשות, ובמקרים מוגבלים מסוימים עשויה למחוק פונקציות קיימות.

בעוד שהעדכון יהיה זמין באופן כללי, בנסיבות מוגבלות מסוימות, עדכוני התוכנה יוצעו רק על-ידי ספק הרשת שלך, ועדכוני תוכנה אלה יהיו כפופים לקשר החוזי שלך עם ספק הרשת.

כאשר התכונה ’עדכון אוטומטי‘ פעילה (כמו בהגדרת ברירת המחדל שבתפריט ’עדכון מערכת‘ או בתפריט ’אבטחה‘ בהגדרות), ההתקן שלך יוריד עדכונים באופן אוטומטי מעת לעת‬ עם זאת, ההתקן שלך יבקש את אישורך לפני התקנת עדכונים עם זאת, בהינתן החשיבות של קבלת עדכונים עבור תוכנת אבטחה בזמן כדי להגן מפני איומים חדשים, ניתן להוריד ולהתקין עדכון כזה באופן אוטומטי מומלץ לבדוק את זמינותם של עדכונים מעת לעת לשימוש מיטבי בהתקן אם ברצונך להימנע כלל משימוש בנתוני רשתות לצורך הורדות של עדכונים, עליך לבחור באפשרות ”Wi-Fi בלבד“ בהגדרות

6. תכונות מסוימות של התוכנה עשויות לדרוש שלהתקן שלך תהיה גישה לאינטרנט ועשויות להיות כפופות להגבלות שנאכפות על-ידי ספק הרשת או האינטרנט שלך.  אם ההתקן שלך לא יהיה מחובר לאינטרנט דרך חיבור Wi-Fi, התוכנה תיגש אליו דרך הרשת הסלולרית שלך, דבר שעשוי לגרום לחיובים נוספים, בהתאם לתוכנית התשלומים שלך.  בנוסף, הנאתך מתכונות מסוימות של התוכנה עשויה להיות מושפעת מההתאמה והביצועים של חומרת ההתקן שלך או הגישה לנתונים. 
7. העברת התוכנה.  אינך רשאי להעביר EULA זה או את הזכויות לתוכנה המוענקות בזאת, לכל צד שלישי, אלא אם הדבר מתבצע בקשר למכירה של ההתקן הנייד שהתוכנה נלווית אליו. במקרה כזה, ההעברה חייבת לכלול את כל התוכנה (לרבות כל חלקי הרכיבים, המדיה והחומרים המודפסים, שדרוגים כלשהם, ו-EULA זה) ואינך רשאי לשמור עותקים של התוכנה. ההעברה אינה יכולה להיות העברה עקיפה, כגון קונסיגנציה. לפני ההעברה, משתמש הקצה שמקבל את התוכנה חייב להסכים לכל תנאי ה-EULA.
8. הגבלות ייצוא.  אתה מאשר בזאת שהתוכנה כפופה להגבלות הייצוא של מדינות שונות. אתה מסכים לציית לכל החוקים הבינלאומיים והארציים הישימים שחלים על התוכנה, לרבות כל החוקים והתקנות הישימים של הגבלות הייצוא.   
9. ביטול.  EULA זה תקף עד לביטולו. הזכויות שלך במסגרת רשיון זה יבוטלו אוטומטית ללא הודעה מוקדמת מ-Samsung אם לא תציית לכל התנאים וההתניות של EULA זה. ברגע שה-EULA יבוטל, יהיה עליך להפסיק להשתמש בתוכנה ולהשמיד את כל העותקים, מלאים או חלקיים, של התוכנה.
10. כתב ויתור על אחריות.  אלא אם צוין בנפרד באחריות מוגבלת מפורשת בכתב הנלווית להתקן שלך, כל התוכנה המסופקת על-ידי Samsung עם התקן נייד זה (בין אם כלולה עם ההתקן, הורדה או הושגה בדרך אחרת) מסופקת ”כפי שהיא“ ועל בסיס ”כפי שזמין“, ללא אחריות מכל סוג מ-Samsung, מפורשת או משתמעת. במידה המרבית האפשרית על-פי חוק, Samsung מסירה מעצמה כל אחריות, מפורשת, משתמעת או סטטוטורית, לרבות אך לא מוגבל לאחריות משתמעת לסחירות, איכות משביעת רצון או מקצועיות הביצוע, התאמה למטרה מסוימת, מהימנות או זמינות, דיוק, העדר וירוסים, הנאה בלתי מופרעת, אי-הפרה של זכויות צד שלישי או הפרת זכויות אחרת. תחומי שיפוט מסוימים אינם מתירים החרגות או מגבלות על אחריות משתמעת, ולכן ייתכן כי ההחרגות או המגבלות לעיל אינך חלות עליך. שום עצה או מידע, בעל-פה או בכתב, שאתה מקבל מ-Samsung או מהגורמים המסונפים אליה, אין בהם כדי לשנות כתב ויתור זה של Samsung על אחריות לגבי התוכנה, או כדי ליצור אחריות כלשהי מכל סוג מצד Samsung. 
11. יישומי צד שלישי‬.  יישומי צד שלישי מסוימים עשויים להיכלל בהתקן נייד זה או לרדת אליו. Samsung אינה מביעה כל מצג לגבי אף אחד מיישומים אלה. מאחר של-Samsung אין כל שליטה על יישומים כאלה, אתה מאשר ומסכים כי Samsung אינה אחראית לזמינות של יישומים כאלה ואינה נושאת באחריות או בחבות לכל תוכן, פרסום, מוצרים, שירותים או חומרים אחרים הכלולים ביישומים כאלה או זמינים מהם. אתה מאשר ומסכים במפורש כי השימוש ביישומי צד שלישי הוא על אחריותך בלבד וכי אתה נושא בכל האחריות לאיכות, ביצועים, דיוק ועבודה שאינם משביעי רצון. זוהי אחריותך לנקוט אמצעי זהירות כדי להבטיח שכל מה שתבחר להשתמש בו נקי מפריטים כגון וירוסים, תולעים, סוסים טרויאניים ופריטים אחרים בעלי אופי הרסני. ההתייחסויות בהתקן נייד זה לכל שם, סימן, מוצר או שירות של צד שלישי כלשהו נועדו אך ורק לנוחותך, ואינן מהוות תמיכה, מתן חסות או המלצה, או השתייכות לצד השלישי או למוצרים ולשירותים שלו. אתה מסכים בזאת ש-Samsung לא תישא באחריות או בחבות, ישירה או עקיפה, לכל נזק או אובדן, לרבות אך לא מוגבל לנזק כלשהו להתקן הנייד או אובדן נתונים, שנגרם או נגרם כביכול עקב או בקשר לשימוש או להסתמכות על תוכן, מוצר או שירות כלשהו של צד שלישי הזמינים בכל יישום כזה או דרכו. אתה מאשר ומסכים כי השימוש ביישום צד שלישי כלשהו כפוף לתנאי השימוש, הסכם הרישיון, מדיניות הפרטיות או הסכם דומה אחר של ספק יישום הצד השלישי, וכי כל הנתונים האישיים או המידע שתספק, ביודעין או שלא ביודעין, לספק יישום הצד השלישי, יהיה כפוף למדיניות הפרטיות של ספק יישום הצד השלישי, אם מדיניות כזו קיימת. Samsung מסירה מעצמה כל אחריות לכל חשיפת מידע או כל נוהג אחר של כל ספק יישום צד שלישי. Samsung מסירה מעצמה במפורש כל אחריות לגבי לכידת המידע האישי שלך על-ידי ספק יישום צד שלישי כלשהו או לגבי השימוש שייתכן שייעשה במידע אישי זה על-ידי ספק יישום הצד השלישי.
12. יישומי Samsung.   יישומים ושירותים מסוימים של Samsung עשויים להיכלל בהתקן נייד זה או לרדת אליו.  רבים מהם דורשים רישום לחברות ב-Samsung Services (להלן ”חשבון סמסונג“), והזכויות וההתחייבויות שלך ייקבעו בתנאים והתניות ומדיניות פרטיות נפרדים של חשבון סמסונג.  ישנם יישומים ושירותים שאינם של חשבון סמסונג הדורשים ממך להסכים לתנאים וההתניות ולמדיניות הפרטיות הנפרדים שלהם.  אתה מאשר ומסכים במפורש שהשימוש שלך ביישומים ושירותים אלו יהיה כפוף לתנאים וההתניות ולמדיניות הפרטיות הישימים.
13. מגבלת חבות.  Samsung לא תישא בחבות לכל נזק מכל סוג הנובע או הקשור לשימוש או לאי-היכולת להשתמש בתוכנה או ביישום צד שלישי כלשהו, בתוכן או בפונקציונליות שלהם, לרבות אך לא מוגבל לנזקים הנגרמים או קשורים לשגיאות, השמטות, הפרעות, פגמים, עיכוב בפעולה או בשידור, וירוס מחשב, חוסר יכולת להתחבר, חיובים ברשת, רכישות בתוך היישום וכל הנזקים הישירים, העקיפים, המיוחדים, המקריים, הדוגמתיים או התוצאתיים האחרים גם אם נודע ל-Samsung על האפשרות לנזקים כאלה. תחומי שיפוט מסוימים אינם מתירים החרגה או מגבלה של נזקים מקריים או תוצאתיים, ולכן ייתכן כי ההחרגות או המגבלות לעיל אינך חלות עליך. על אף האמור לעיל, החבות הכוללת של Samsung Electronics Co.‎ כלפיך עבור כל אובדן, נזק, גורם פעולה, לרבות אך לא מוגבל לאלו המבוססים על חוזה, עוולה או דבר אחר, הנובעים מהשימוש שלך בתוכנה או ביישומי צד שלישי בהתקן נייד זה, או כל תנאי אחר של EULA זה, לא תחרוג מהסכום הספציפי שהרוכש שילם עבור התקן נייד זה או כל יישום צד שלישי שנכלל בהתקן נייד זה. המגבלות, ההחרגות וכתבי הוויתור לעיל (לרבות סעיפים 10, 11, 12 ו-13) יחולו במידה המרבית המותרת על-פי החוק הישים, גם אם תרופה כלשהי תיכשל במטרתה החיונית.
14. החוק הישים.  EULA זה כפוף לחוקים של תחום השיפוט שבו אתה מתגורר, ללא קשר לתנאי התנגשות בין חוקים. EULA זה לא יהיה כפוף לאמנת האומות המאוחדות לחוזים עבור המכירה הבינלאומית של סחורות (UN Convention on Contracts for the International Sale of Goods), שהתחולה שלו מוחרגת במפורש. 
15. יישוב מחלוקות.  
אם מחלוקת, ויכוח או חילוקי דעות הנובעים בדרך כלשהי מ-EULA זה או השימוש שלך בתוכנה אינם מיושבים ברוח טובה, הם יהיו כפופים לסמכות השיפוטית הלא בלעדית של בתי המשפט של תחום השיפוט שבו אתה מתגורר.  על אף האמור לעיל, Samsung עשויה לפנות לתרופות צו משפטי (או סוג מקביל של הקלה משפטית דחופה) בתחום שיפוט כלשהו. 
16. ההסכם כולו; הפרדת סעיפים. EULA זה הוא מלוא ההסכם בינך לבין Samsung הקשור לתוכנה והוא גובר על כל פריטי התקשורת, ההצעות והמצגים הקודמים או העכשוויים בעל פה או בכתב, ביחס לתוכנה או כל עניין אחר המכוסה על-ידי EULA זה. אם תנאי כלשהו ב-EULA זה ייקבע כמבוטל, לא תקף, בלתי ניתן לאכיפה או לא חוקי, התנאים האחרים ימשיכו להיות תקפים באופן מלא. 
