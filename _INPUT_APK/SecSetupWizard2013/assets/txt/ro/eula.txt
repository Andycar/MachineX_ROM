Acord de licenţă cu utilizatorul final pentru software

IMPORTANT. CITIŢI CU ATENŢIE: acest Acord de licenţă cu utilizatorul final (End User License Agreement, „EULA”) este un acord legal între dvs. (persoană fizică sau entitate unică) şi Samsung Electronics Co., Ltd. („Samsung”) pentru software, deţinut de Samsung şi de companiile sale afiliate, precum şi de furnizorii şi licenţiatorii săi terţă parte, ce însoţeşte acest acord EULA, care include software pentru computer şi poate include suporturile, materialele imprimate, documentaţia „online” sau în format electronic asociată, în legătură cu utilizarea de către dvs. a acestui dispozitiv („Software”).  

Acest dispozitiv necesită utilizarea de software preîncărcat pentru funcţionarea normală. PRIN UTILIZAREA DISPOZITIVULUI SAU A SOFTWARE-ULUI PREÎNCĂRCAT, ACCEPTAŢI TERMENII ACESTUI ACORD EULA.  DACĂ NU ACCEPTAŢI ACEŞTI TERMENI, NU UTILIZAŢI DISPOZITIVUL SAU SOFTWARE-UL.

1. ACORDAREA LICENŢEI.  Samsung vă acordă următoarele drepturi, cu condiţia să respectaţi în totalitate termenii şi condiţiile acestui acord EULA: aveţi dreptul să instalaţi, să utilizaţi, să accesaţi, să afişaţi şi să executaţi o copie a Software-ului pe hard diskurile locale sau pe alte suporturi de stocare permanentă de pe un computer şi să utilizaţi Software-ul pe un singur computer sau dispozitiv mobil, pe rând. De asemenea, nu aveţi dreptul să puneţi la dispoziţie Software-ul prin intermediul unei reţele unde ar putea fi utilizat simultan de mai multe computere. Puteţi face o copie a Software-ului în format ce poate fi citit de dispozitive, numai în scopul copierii de rezervă şi cu condiţia ca respectiva copie de rezervă să includă toate notificările privind drepturile de autor sau alte notificări cu privire la proprietate, incluse în original.

Anumite elemente ale Software-ului se pot supune unor licenţe open source. Prevederile licenţelor open source pot prevala faţă de anumiţi termeni ai acestui acord EULA. Vă punem la dispoziţie licenţele open source aplicabile în secţiunea Aspecte juridice din meniul Setări al dispozitivului.

2. REZERVAREA DREPTURILOR ŞI PROPRIETATEA.  Samsung îşi rezervă toate drepturile care nu vă sunt atribuite în mod expres de acest acord EULA. Software-ul este protejat de legile şi tratatele privind drepturile de autor, precum şi de alte legi şi tratate privind proprietatea intelectuală. Samsung sau furnizorii săi deţin titlul, drepturile de autor şi alte drepturi de proprietate intelectuală asupra Software-ului. Software-ul este acordat sub licenţă, şi nu vândut.

3. LIMITĂRI CU PRIVIRE LA DREPTURILE UTILIZATORULUI FINAL.  Nu aveţi dreptul să refaceţi programul sursă, să decompilaţi, să dezasamblaţi sau să încercaţi în alt mod să descoperiţi codul sursă ori algoritmii Software-ului (cu excepţia cazului în care o astfel de activitate este permisă în mod expres prin legea aplicabilă şi numai în această măsură, în ciuda acestei limitări) sau să modificaţi ori să dezactivaţi nicio caracteristică a Software-ului ori să creaţi lucrări derivate pe baza Software-ului. Nu aveţi dreptul să închiriaţi, să daţi în leasing, să sublicenţiaţi sau să oferiţi servicii de găzduire în scop comercial prin intermediul Software-ului.

4. CONSIMŢĂMÂNT PENTRU UTILIZAREA DATELOR.  Sunteţi de acord că Samsung şi afiliaţii săi pot să colecteze şi să utilizeze informaţii tehnice preluate ca parte a serviciilor de asistenţă pentru produse în legătură cu Software-ul care vă este furnizat, dacă este cazul, cum ar fi codul IMEI (numărul unic de identificare al dispozitivului), numărul dispozitivului, denumirea modelului, codul de client, înregistrarea accesului, versiunea software curentă a dispozitivului, codul MCC (Mobile Country Code) şi codul MNC (Mobile Network Code). Samsung şi afiliaţii săi au dreptul de a utiliza aceste informaţii exclusiv pentru a-şi îmbunătăţi produsele sau pentru a vă furniza servicii ori tehnologii personalizate şi nu vor dezvălui aceste informaţii în nicio formă prin care aţi putea fi identificat personal.  Informaţiile dvs. vor fi tratate în permanenţă conform Politicii de confidenţialitate Samsung, pe care o puteţi consulta la adresa: http://account.samsung.com/membership/pp.

5. ACTUALIZĂRI SOFTWARE. Samsung vă poate furniza sau pune la dispoziţie actualizări, upgrade-uri, suplimente şi componente de completare (dacă este cazul) pentru Software, inclusiv remedieri ale erorilor, upgrade-uri ale serviciilor (parţiale sau totale), produse sau dispozitive, precum şi actualizări şi îmbunătăţiri ale oricăror programe software instalate anterior (inclusiv versiuni complet noi), (denumite colectiv „Actualizare”) după data la care obţineţi copia iniţială a Software-ului, în scopul de a îmbunătăţi Software-ul şi, în cele din urmă, de a îmbunătăţi experienţa dvs. de utilizare a dispozitivului. Acest acord EULA se aplică tuturor şi oricăror componente ale Actualizării pe care Samsung v-o poate oferi sau pune la dispoziţie după data la care obţineţi copia iniţială a Software-ului, cu excepţia cazului în care furnizăm alţi termeni împreună cu respectiva Actualizare. Pentru a utiliza Software-ul furnizat prin intermediul Actualizării, trebuie să deţineţi mai întâi o licenţă pentru Software, identificată de Samsung ca fiind eligibilă pentru Actualizare. După Actualizare, nu mai aveţi dreptul să utilizaţi Software-ul care a stat la baza eligibilităţii în vederea Actualizării. Versiunea actualizată a Software-ului poate adăuga funcţii noi şi, în anumite cazuri limitate, poate şterge funcţii existente.

Deşi Actualizarea va fi disponibilă la nivel general, în anumite situaţii limitate, actualizările Software-ului vor fi oferite numai de operatorul dvs. de reţea şi vor fi guvernate de relaţia contractuală dintre dvs. şi operatorul de reţea.

Dacă funcţia „Actualizare automată” este activată (aceasta fiind configuraţia implicită în meniul Actualizare sistem sau în meniul Securitate din Setare), dispozitivul descarcă periodic unele Actualizări, în mod automat. Cu toate acestea, dispozitivul vă va solicita acordul înainte de a instala orice Actualizare. Totuşi, având în vedere că este important să primiţi Actualizări pentru software-ul de securitate la timp, pentru a vă proteja împotriva noilor ameninţări, este posibil ca Actualizarea să fie descărcată şi instalată automat. Pentru o utilizare optimă a dispozitivului, vă recomandăm să verificaţi periodic dacă există Actualizări. Dacă nu doriţi ca datele de reţea să fie utilizate pentru descărcarea Actualizărilor, atunci selectaţi opţiunea „Numai Wi-Fi” în Setare.

6. Unele caracteristici ale Software-ului pot necesita ca dispozitivul să deţină acces la internet şi se pot supune unor restricţii impuse de furnizorul dvs. de reţea sau internet.  Dacă dispozitivul nu este conectat la internet prin intermediul conexiunii Wi-Fi, Software-ul se va conecta la reţeaua mobilă, fapt care poate genera costuri suplimentare, în funcţie de planul tarifar.  În plus, utilizarea anumitor caracteristici ale Software-ului poate fi afectată de durabilitatea şi performanţa hardware-ului dispozitivului sau de accesul la date. 

7. TRANSFERUL SOFTWARE-ULUI.  Nu aveţi dreptul să transferaţi către nicio terţă parte acest acord EULA şi nici drepturile asupra Software-ului, acordate prin prezentul document, exceptând situaţia în care faceţi acest lucru în legătură cu vânzarea dispozitivului mobil însoţit de Software. Într-o astfel de situaţie, transferul trebuie să cuprindă Software-ul integral (inclusiv toate părţile componente, suporturile şi materialele imprimate, orice upgrade-uri şi acest acord EULA), iar dvs. nu aveţi dreptul să păstraţi nicio copie a Software-ului. Transferul nu poate fi indirect, de exemplu, o consignaţie. Anterior transferului, utilizatorul final care primeşte Software-ul trebuie să accepte toţi termenii acordului EULA.

8. RESTRICŢII PRIVIND EXPORTUL.  Luaţi act de faptul că Software-ul se supune restricţiilor privind exportul ale diverselor ţări. Sunteţi de acord să respectaţi toate legile internaţionale şi naţionale în vigoare, care se aplică Software-ului, inclusiv toate legile şi reglementările în vigoare pentru restricţiile privind exportul.   

9. ÎNCETARE.  Acest acord EULA este în vigoare până la încetare. Drepturile care vă sunt acordate prin această Licenţă încetează automat, fără să fiţi notificat de Samsung, dacă nu respectaţi oricare dintre termenii şi condiţiile acestui acord EULA. La încetarea acestui acord EULA, trebuie să întrerupeţi orice utilizare a Software-ului şi să distrugeţi toate copiile, integrale sau parţiale, ale Software-ului.

10. Declinarea responsabilităţii.  CU EXCEPŢIA UNOR PREVEDERI SEPARATE DIN CADRUL UNEI GARANŢII LIMITATE EXPLICITE SUB FORMĂ SCRISĂ, CARE ÎNSOŢEŞTE DISPOZITIVUL, TOATE PRODUSELE SOFTWARE FURNIZATE DE SAMSUNG ÎMPREUNĂ CU ACEST DISPOZITIV MOBIL (INDIFERENT DACĂ SUNT INCLUSE PE DISPOZITIV, DESCĂRCATE SAU OBŢINUTE ÎN ALT MOD) SUNT FURNIZATE „CA ATARE” ŞI „AŞA CUM SUNT DISPONIBILE”, FĂRĂ NICIUN FEL DE GARANŢII DE LA SAMSUNG, FIE ELE EXPLICITE SAU IMPLICITE. ÎN LIMITA MAXIMĂ POSIBILĂ CONFORM LEGII APLICABILE, SAMSUNG DECLINĂ ORICE GARANŢIE EXPLICITĂ, IMPLICITĂ SAU STATUTARĂ, INCLUSIV, DAR FĂRĂ A SE LIMITA LA, GARANŢII IMPLICITE DE VANDABILITATE, CALITATE SATISFĂCĂTOARE SAU EXECUŢIE DE CALITATE, ADECVARE LA UN ANUMIT SCOP, FIABILITATE SAU DISPONIBILITATE, EXACTITATE, LIPSĂ A VIRUŞILOR, UTILIZARE FĂRĂ PROBLEME, NEÎNCĂLCARE A DREPTURILOR UNOR TERŢE PĂRŢI SAU ALTE ÎNCĂLCĂRI ALE DREPTURILOR. UNELE JURISDICŢII NU PERMIT EXCLUDEREA SAU LIMITAREA GARANŢIILOR IMPLICITE, ASTFEL CĂ ESTE POSIBIL CA EXCLUDERILE ŞI LIMITĂRILE DE MAI SUS SĂ NU SE APLICE ÎN CAZUL DVS. NICIUN SFAT ŞI NICIO INFORMAŢIE, INDIFERENT CĂ ESTE VERBALĂ SAU SCRISĂ, PE CARE O OBŢINEŢI DE LA SAMSUNG SAU DE LA AFILIAŢII SĂI, NU VA MODIFICA ACEASTĂ EXCLUDERE DE CĂTRE SAMSUNG A GARANŢIEI CU PRIVIRE LA SOFTWARE ŞI NU VA CREA NICIO GARANŢIE DE NICIUN FEL DIN PARTEA SAMSUNG. 

11. APLICAŢII TERŢĂ PARTE.  Unele aplicaţii terţă parte pot fi incluse alături de sau descărcate pe acest dispozitiv mobil. Samsung nu face nicio afirmaţie cu privire la niciuna dintre aceste aplicaţii. Întrucât Samsung nu deţine controlul asupra acestor aplicaţii, confirmaţi şi sunteţi de acord că Samsung nu este responsabil pentru disponibilitatea acestor aplicaţii şi pentru conţinutul, publicitatea, produsele, serviciile sau alte materiale de orice fel din sau disponibile prin intermediul acestor aplicaţii. Confirmaţi şi sunteţi de acord în mod expres cu faptul că utilizaţi aplicaţiile terţă parte pe propriul dvs. risc şi că vă revine în totalitate riscul de calitate, performanţă sau exactitate nesatisfăcătoare şi de efort. Vă revine răspunderea de a lua măsuri de precauţie pentru a vă asigura că articolele pe care alegeţi să le utilizaţi nu includ elemente precum viruşi, viermi, cai troieni şi alte elemente de natură distructivă. Referirile făcute pe acest dispozitiv mobil cu privire la orice denumiri, mărci, produse sau servicii aparţinând oricăror terţe părţi sunt oferite exclusiv pentru confortul dvs. şi nu reprezintă sau nu sugerează o susţinere, sponsorizare sau recomandare ori afiliere cu terţele părţi sau cu produsele şi serviciile acestora. Sunteţi de acord că Samsung nu va fi responsabil în mod direct sau indirect pentru nicio daună sau pierdere, inclusiv, dar fără a se limita la, nicio deteriorare a dispozitivului mobil sau pierdere de date, cauzată ori despre care se pretinde a fi cauzată de sau în legătură cu utilizarea sau încrederea în orice astfel de conţinut, produse sau servicii terţă parte, disponibile în ori prin intermediul unei astfel de aplicaţii. Confirmaţi şi sunteţi de acord că utilizarea oricărei aplicaţii terţă parte se supune Condiţiilor de utilizare, Contractului de licenţă, Politicii de confidenţialitate sau altui acord al furnizorului de aplicaţii terţă parte, precum şi că toate informaţiile sau datele personale pe care le oferiţi cu bună ştiinţă sau fără ştiinţa dvs. acestui furnizor de aplicaţii terţă parte se vor supune politicii de confidenţialitate a furnizorului de servicii terţă parte, dacă există o astfel de politică. SAMSUNG DECLINĂ ORICE RESPONSABILITATE PENTRU ORICE DEZVĂLUIRE DE INFORMAŢII SAU ORICE ALTE PRACTICI ALE ORICĂRUI FURNIZOR DE APLICAŢII TERŢĂ PARTE. SAMSUNG REFUZĂ ÎN MOD EXPRES SĂ ACORDE ORICE GARANŢIE CU PRIVIRE LA CAPTURAREA INFORMAŢIILOR DVS. DE CĂTRE ORICE FURNIZOR DE APLICAŢII TERŢĂ PARTE SAU CU PRIVIRE LA MODUL ÎN CARE SUNT UTILIZATE ACESTE INFORMAŢII PERSONALE DE CĂTRE FURNIZORII DE APLICAŢII TERŢĂ PARTE.

12. APLICAŢII SAMSUNG.   Unele aplicaţii şi servicii Samsung pot fi incluse alături de sau descărcate pe acest dispozitiv mobil.  Numeroase dintre acestea necesită înregistrarea ca membru al Serviciilor Samsung („Contul Samsung”), iar drepturile şi obligaţiile dvs. vor fi prevăzute în cadrul altor termeni şi condiţii şi politici de confidenţialitate pentru Contul Samsung.  Există aplicaţii şi servicii care nu necesită un Cont Samsung şi pentru care va trebui să acceptaţi termeni şi condiţii şi politici de confidenţialitate separate.  Confirmaţi şi sunteţi de acord în mod expres că utilizarea unor astfel de aplicaţii şi servicii se va supune termenilor şi condiţiilor şi politicilor de confidenţialitate aplicabile.

13. Limitarea răspunderii.  SAMSUNG NU VA FI RĂSPUNZĂTOR PENTRU NICIUN FEL DE DAUNE SURVENITE DIN SAU ÎN LEGĂTURĂ CU UTILIZAREA ORI INCAPACITATEA DVS. DE A UTILIZA SOFTWARE-UL SAU ORICE APLICAŢIE TERŢĂ PARTE, CONŢINUTUL SAU FUNCŢIONALITATEA ACESTEIA, INCLUSIV, DAR FĂRĂ A SE LIMITA LA, DAUNE CAUZATE DE SAU ÎN LEGĂTURĂ CU ERORI, OMISIUNI, ÎNTRERUPERI, DEFECTE, ÎNTÂRZIERE LA FUNCŢIONARE SAU TRANSMITERE, VIRUŞI DE COMPUTER, NECONECTARE, COSTURI DE REŢEA, ACHIZIŢII DIN CADRUL APLICAŢIILOR ŞI ORICE ALTE DAUNE DIRECTE, INDIRECTE, SPECIALE, INCIDENTE, EXEMPLARE SAU SUBSECVENTE, CHIAR DACĂ SAMSUNG A FOST INFORMAT CU PRIVIRE LA POSIBILITATEA SURVENIRII UNOR ASTFEL DE DAUNE. UNELE JURISDICŢII NU PERMIT EXCLUDEREA SAU LIMITAREA DAUNELOR INCIDENTE ORI SUBSECVENTE, ASTFEL CĂ ESTE POSIBIL CA EXCLUDERILE ŞI LIMITĂRILE DE MAI SUS SĂ NU SE APLICE ÎN CAZUL DVS. ÎN CIUDA PREVEDERILOR DE MAI SUS, ÎNTREAGA RĂSPUNDERE A SAMSUNG ELECTRONICS CO. FAŢĂ DE DVS. PENTRU ORICE PIERDERI, DAUNE, LITIGII, INCLUSIV, DAR FĂRĂ A SE LIMITA LA, CELE BAZATE PE OBLIGAŢIILE CONTRACTUALE, CULPĂ SAU DE ALT FEL, SURVENITE CA URMARE A UTILIZĂRII DE CĂTRE DVS. A SOFTWARE-ULUI SAU A UNOR APLICAŢII TERŢĂ PARTE PE ACEST DISPOZITIV MOBIL, SAU BAZATE PE ORICE ALTE PREVEDERI ALE ACESTUI ACORD EULA, NU VOR DEPĂŞI SUMA ACHITATĂ DE CUMPĂRĂTOR ANUME PENTRU ACEST DISPOZITIV SAU PENTRU ORICE APLICAŢIE TERŢĂ PARTE CARE A FOST INCLUSĂ ÎMPREUNĂ CU ACEST DISPOZITIV MOBIL. LIMITĂRILE, EXCLUDERILE ŞI DECLINĂRILE RESPONSABILITĂŢII MAI SUS MENŢIONATE (INCLUSIV ÎN SECŢIUNILE 10, 11, 12 ŞI 13) SE VOR APLICA ÎN LIMITA MAXIMĂ PERMISĂ DE LEGISLAŢIA ÎN VIGOARE, CHIAR ŞI ÎN CAZUL ÎN CARE MĂSURILE REPARATORII NU ÎŞI ATING SCOPUL PRINCIPAL.

14. LEGISLAŢIA APLICABILĂ.  Acest acord EULA este guvernat de legile jurisdicţiei în care aveţi rezidenţa, indiferent de prevederile referitoare la conflictul de principii juridice. Acest acord EULA nu va fi guvernat de Convenţia Naţiunilor Unite cu privire la Contractele pentru Vânzarea Internaţională de Bunuri, a cărei aplicare este exclusă în mod expres. 

15. SOLUŢIONAREA LITIGIILOR.  
Dacă un litigiu, o controversă sau un diferend ce survine în orice mod din acest acord EULA sau prin utilizarea de către dvs. a Software-ului nu se soluţionează pe cale amiabilă, se va supune jurisdicţiei neexclusive a instanţelor din jurisdicţia în care aveţi rezidenţa. În ciuda prevederilor contare de mai sus, Samsung poate solicita compensaţii imediate (sau un tip echivalent de despăgubiri urgente) în orice jurisdicţie.

16. ÎNTREGUL ACORD; NULITĂŢI PARŢIALE. Acest acord EULA constituie întregul acord dintre dvs. şi Samsung cu privire la Software şi înlocuieşte toate comunicările, propunerile şi afirmaţiile anterioare sau actuale, verbale ori scrise, în legătură cu Software-ul sau cu orice altă problemă inclusă în acest acord EULA. Dacă orice prevedere a acestui acord EULA este declarată nulă, nevalidă, inaplicabilă sau ilegală, restul prevederilor rămân în vigoare în întregime. 

