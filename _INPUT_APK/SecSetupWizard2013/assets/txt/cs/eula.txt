Licenční smlouva s koncovým uživatelem o poskytnutí softwaru

DŮLEŽITÉ. ČTĚTE POZORNĚ: Tato Licenční smlouva s koncovým uživatelem („EULA“) je právní smlouvou mezi vámi (jednotlivcem nebo právním subjektem) a společností Samsung Electronics Co., Ltd. („Samsung“) o poskytnutí softwaru, který je majetkem společnosti Samsung a jejích poboček a nezávislých dodavatelů a poskytovatelů licence, který je přiložen k této smlouvě EULA, což zahrnuje počítačový software a může zahrnovat přidružená média, tištěné materiály, „online“ nebo elektronickou dokumentaci v souvislosti s vaším používáním tohoto zařízení („Software“).  

Toto zařízení vyžaduje při svém normálním provozu použití předem nainstalovaného softwaru.  POUŽITÍM ZAŘÍZENÍ NEBO PŘEDEM NAINSTALOVANÉHO SOFTWARU POTVRZUJETE SVŮJ SOUHLAS S PODMÍNKAMI TÉTO SMLOUVY EULA.  POKUD S TĚMITO PODMÍNKAMI NESOUHLASÍTE, NEPOUŽÍVEJTE ZAŘÍZENÍ NEBO SOFTWARE.

1. UDĚLENÍ LICENCE.  Společnost Samsung vám uděluje následující práva za podmínky, že dodržíte veškeré podmínky a ustanovení této smlouvy EULA: Můžete nainstalovat, používat, zobrazovat a spouštět jednu kopii Softwaru na pevných discích nebo na jiném trvalém úložném médiu jednoho počítače a používat Software v jednu chvíli v jednom počítači nebo mobilním zařízení, a nesmíte učinit Software dostupným v síti, kde by ho mohlo používat více počítačů současně. Můžete si vytvořit jednu kopii Softwaru ve strojově čitelné formě výhradně pro záložní účely za podmínky, že záložní kopie musí obsahovat veškerá oznámení o autorských právech nebo jiných vlastnických právech obsažená v originálu.

Některé položky Softwaru mohou podléhat licencím na software open source. Ustanovení licence na software open source mohou potlačit některé podmínky této smlouvy EULA. Příslušné licence na software open source budete mít k dispozici v sekci Právní informace v menu Nastavení ve vašem zařízení.

2. VÝHRADA PRÁV A VLASTNICTVÍ.  Společnost Samsung si vyhrazuje všechna práva, která vám nejsou touto smlouvou EULA výslovně udělena. Software je chráněn autorskými právy a dalšími zákony a dohodami týkajícími se práv k duševnímu vlastnictví. Společnost Samsung nebo jeho dodavatelé vlastní název, autorská práva a další práva k duševnímu vlastnictví k Softwaru. Na Software je poskytována licence, software se neprodává.

3. OMEZENÍ PRÁV KONCOVÉHO UŽIVATELE.  Je zakázáno zpětně analyzovat, dekompilovat, zpětně překládat nebo jiným způsobem zjišťovat zdrojový kód nebo algoritmy Softwaru (s tou výjimkou a maximálně v takovém rozsahu, jak výslovně povoluje platná legislativa bez ohledu na toto omezení), nebo měnit či vypínat libovolné funkce Softwaru, nebo vytvářet na základě Softwaru odvozená díla. Je zakázáno Software půjčovat, pronajímat, udělovat na něho další licence nebo poskytovat s jeho pomocí komerční hostitelské služby.

4. SOUHLAS S POUŽITÍM DAT.  Souhlasíte s tím, že společnost Samsung a její pobočky mohou shromažďovat a používat technické informace zjišťované v rámci služeb podpory produktu, které souvisejí s poskytovaným Softwarem, např. kód IMEI (jedinečné identifikační číslo zařízení), číslo zařízení, název modelu, kód zákazníka, nahrávání přístupů, aktuální verze SW zařízení, MCC (Mobile Country Code), MNC (Mobile Network Code). Společnost Samsung a její pobočky mohou tyto informace používat výhradně pro zlepšování svých produktů, nebo aby vám poskytovaly služby či technologie přizpůsobené vašim potřebám, a neuvolní tyto informace v podobě, která by umožnila zjistit vaši totožnost.  Informace budou vždy zpracovávány ve shodě se Zásadami ochrany osobních údajů společnosti Samsung, které jsou k dispozici na: http://account.samsung.com/membership/pp.

5. AKTUALIZACE SOFTWARU. Společnost Samsung vám může poskytnout nebo vám zpřístupnit aktualizace, upgrady, dodatky a rozšiřující komponenty (pokud existují) Softwaru, včetně oprav chyb, upgrady služeb (částí nebo celku), pro produkty nebo zařízení, a aktualizace a vylepšení jakéhokoli předem nainstalovaného softwaru (včetně celých nových verzí), (souhrnně „Aktualizace“) po datu, kdy obdržíte původní kopii Softwaru, za účelem zkvalitnění Softwaru a v důsledku zlepšení vašich možností uživatele používat zařízení. Tato smlouva EULA se vztahuje na veškeré komponenty Aktualizace, kterou vám společnost Samsung poskytne nebo zpřístupní po datu, kdy obdržíte původní kopii Softwaru, pokud nebudou s touto Aktualizací poskytnuty jiné podmínky. Abyste mohli používat Software poskytnutý prostřednictvím Aktualizace, musíte mít nejprve licenci na Software, který je podle společnosti Samsung oprávněn k získání Aktualizace. Po provedení Aktualizace již pravděpodobně nebudete používat Software, který tvořil základ oprávnění k získání Aktualizace. Aktualizovaná verze Softwaru může přidat nové funkce a v některých omezených případech může odstranit stávající funkce.

Zatímco Aktualizace bude obecně dostupná, v některých omezených případech budou aktualizace Softwaru nabízeny pouze operátorem sítě, a takové aktualizace Softwaru se budou řídit vaším smluvním vztahem s operátorem sítě.

Pokud zapnete funkci „Automatická aktualizace“ (což je výchozí nastavení v menu Aktualizace systému v Nastavení), zařízení čas od času stáhne Aktualizace automaticky. Zařízení však před instalací jakékoli Aktualizace požádá o váš souhlas. Nicméně vzhledem k tomu, že je důležité získávat Aktualizace softwaru zabezpečení včas, aby bylo zařízení chráněno proti novým hrozbám, taková Aktualizace může být automaticky stažena a nainstalována. Doporučujeme kontrolovat dostupnost nových Aktualizací pravidelně, abyste mohli používat zařízení optimálním způsobem. Pokud nechcete při stahování Aktualizací používat datové služby sítě, zvolte v Nastavení možnost „Pouze Wi-Fi“.

6. Některé funkce Softwaru mohou vyžadovat, aby bylo zařízení připojeno k Internetu, a mohou podléhat omezením ze strany sítě nebo poskytovatele služeb Internetu.  Pokud není zařízení připojeno k Internetu prostřednictvím připojení Wi-Fi, Software bude používat mobilní síť, což může mít za následek další poplatky v závislosti na vašem tarifu.  Kromě toho mohou být některé funkce Softwaru ovlivněny vhodností a výkonem hardwaru zařízení nebo přístupem k datům. 

7. PŘEDÁNÍ SOFTWARU.  Tuto smlouvu EULA ani práva k Softwaru udělená touto smlouvou nelze předat žádné třetí straně, pokud se tak nestane v souvislosti s prodejem mobilního zařízení, ke kterému je Software přiložen. V takovém případě musí předání zahrnovat veškerý Software (včetně všech komponent, médií a tištěných materiálů, upgradů a této smlouvy EULA) a nesmíte si ponechat žádné kopie Softwaru. Předání nesmí být nepřímé, např. formou zásilky. Předtím, než proběhne předání, musí koncový uživatel přijímající Software, vyjádřit souhlas se všemi podmínkami smlouvy EULA.

8. OMEZENÍ EXPORTU.  Berete na vědomí, že Software podléhá omezením exportu v různých zemích. Souhlasíte s tím, že budete dodržovat všechny platné mezinárodní a národní zákony, které se na Software vztahují, včetně všech platných zákonů a předpisů pro omezení exportu.   

9. UKONČENÍ.  Smlouva EULA platí, dokud není ukončena. Pokud nedodržíte veškeré podmínky smlouvy EULA, vaše práva daná touto Licenční smlouvou budou automaticky ukončena bez předchozího upozornění od společnosti Samsung. Po ukončení platnosti této smlouvy EULA musíte ukončit veškeré používání Softwaru a zničit všechny kopie Softwaru, úplné nebo částečné.

10. Zřeknutí se záruky.  POKUD TAK NENÍ SAMOSTATNĚ UVEDENO V PÍSEMNÉ VÝSLOVNÉ OMEZENÉ ZÁRUCE PŘILOŽENÉ K ZAŘÍZENÍ, VEŠKERÝ SOFTWARE POSKYTNUTÝ SPOLEČNOSTÍ SAMSUNG S TÍMTO MOBILNÍM ZAŘÍZENÍM (ZAHRNUTÝ V ZAŘÍZENÍ, STAŽENÝ NEBO ZÍSKANÝ JINÝM ZPŮSOBEM) JE POSKYTOVÁN „TAK JAK JE“ A NA BÁZI „JAK JE DOSTUPNÝ“, BEZ JAKÝCHKOLI ZÁRUK ZE STRANY SPOLEČNOSTI SAMSUNG, VÝSLOVNÝCH ČI MLČKY PŘEDPOKLÁDANÝCH. V MAXIMÁLNÍM ROZSAHU POVOLENÉM PLATNÝMI ZÁKONY SE SPOLEČNOST SAMSUNG ZŘÍKÁ VŠECH ZÁRUK, VÝSLOVNÝCH, MLČKY PŘEDPOKLÁDANÝCH ČI ZÁKONEM NAŘÍZENÝCH, VČETNĚ, MIMO JINÉ, MLČKY PŘEDPOKLÁDANÝCH ZÁRUK OBCHODOVATELNOSTI, USPOKOJIVÉ KVALITY NEBO ODBORNÉHO PROVEDENÍ, VHODNOSTI KE KONKRÉTNÍMU ÚČELU, SPOLEHLIVOSTI NEBO DOSTUPNOSTI, PŘESNOSTI, NENAKAŽENÍ VIRY, TICHÉHO USPOKOJENÍ, NEPORUŠENÍ PRÁV TŘETÍCH STRAN NEBO JINÉHO PORUŠENÍ PRÁVA. NĚKTERÉ JURISDIKCE NEUMOŽŇUJÍ VYLOUČENÍ ČI OMEZENÍ MLČKY PŘEDPOKLÁDANÝCH ZÁRUK, PROTO SE NA VÁS VÝŠE UVEDENÁ VYLOUČENÍ NEBO OMEZENÍ NEMUSÍ VZTAHOVAT. ŽÁDNÁ OZNÁMENÍ NEBO INFORMACE, V ÚSTNÍ ČI PÍSEMNÉ PODOBĚ, KTERÉ OBDRŽÍTE OD SPOLEČNOSTI SAMSUNG NEBO JEJÍCH POBOČEK, NEMOHOU BÝT POVAŽOVÁNY ZA ÚPRAVU TOHOTO ZŘEKNUTÍ SE ZÁRUKY SPOLEČNOSTI SAMSUNG OHLEDNĚ SOFTWARU, NEBO ZA VYTVOŘENÍ JAKÉKOLI ZÁRUKY ZE STRANY SPOLEČNOSTI SAMSUNG. 

11. APLIKACE TŘETÍCH STRAN.  V mobilním zařízení mohou být obsaženy, nebo do něho mohou být staženy, některé aplikace třetích stran. Společnost Samsung za žádné z těchto aplikací žádným způsobem neodpovídá. Protože společnost Samsung nemá nad těmito aplikacemi žádnou kontrolu, souhlasíte s tím, že společnost Samsung neodpovídá za dostupnost takových aplikací a nenese odpovědnost za žádný obsah, reklamy, produkty, služby nebo jiné materiály v těchto aplikacích nebo dostupných prostřednictvím těchto aplikací. Výslovně souhlasíte s tím, že aplikace třetích stran používáte na vlastní riziko a že veškerá rizika týkající se neuspokojivé kvality, výkonu, přesnosti a vynaloženého úsilí nesete vy sami. Je na vás, abyste učinili opatření, která zajistí, že veškeré aplikace, které budete používat, nebudou obsahovat viry, červy, trojské koně a jiné destruktivní prvky. Odkazy na jakékoli názvy, značky, produkty nebo služby třetích stran, jsou v mobilním zařízení poskytnuty výhradně pro vaše pohodlí, a neustavují ani nenaznačují žádný souhlas, sponzorství, nebo doporučení či navázání vztahu s třetí stranou nebo jejími produkty či službami. Souhlasíte s tím, že společnost Samsung nebude odpovědná, přímo či nepřímo, za žádné škody nebo ztráty, včetně, mimo jiné, libovolného poškození mobilního zařízení nebo ztráty dat, způsobené nebo údajně způsobené použitím jakéhokoli obsahu, produktů nebo služeb třetí strany, nebo tím, že jste se na ně spolehli, které jsou dostupné v dané aplikaci nebo jejím prostřednictvím, nebo v souvislosti s nimi. Souhlasíte s tím, že použití libovolné aplikace třetí strany se řídí smluvními podmínkami, licenční smlouvou, zásadami ochrany osobních údajů nebo jinou smlouvou daného nezávislého poskytovatele aplikace, a že na veškeré informace a osobní údaje, které takovému poskytovateli aplikace poskytnete, vědomě či nevědomě, se budou vztahovat zásady ochrany osobních údajů daného poskytovatele aplikace, pokud takové zásady existují. SPOLEČNOST SAMSUNG SE ZŘÍKÁ JAKÉKOLI ODPOVĚDNOSTI ZA JAKÝKOLI ÚNIK INFORMACÍ NEBO JINÉ PRAKTIKY LIBOVOLNÉHO NEZÁVISLÉHO POSKYTOVATELE APLIKACE. SPOLEČNOST SAMSUNG SE VÝSLOVNĚ ZŘÍKÁ JAKÝCHKOLI ZÁRUK OHLEDNĚ TOHO, ZDA BUDOU VAŠE OSOBNÍ INFORMACE ZACHYCENY JAKÝMKOLI NEZÁVISLÝM POSKYTOVATELEM APLIKACE, NEBO OHLEDNĚ TOHO, JAKÝM ZPŮSOBEM MOHOU BÝT TAKOVÉ OSOBNÍ INFORMACE NEZÁVISLÝM POSKYTOVATELEM APLIKACE POUŽITY.

12. APLIKACE SAMSUNG.   V mobilním zařízení mohou být obsaženy, nebo do něho mohou být staženy, některé aplikace a služby společnosti Samsung.  Mnohé z nich vyžadují, abyste se zaregistrovali do Samsung Services („Samsung účet“), a vaše práva a povinnosti budou stanoveny samostatnými smluvními podmínkami a zásadami ochrany osobních údajů Samsung účtu.  Dále existují aplikace a služby, které nesouvisí se Samsung účtem, a vyžadují, abyste souhlasili s jejich samostatnými smluvními podmínkami a zásadami ochrany osobních údajů.  Výslovně souhlasíte s tím, že použití takových aplikací a služeb se bude řídit příslušnými smluvními podmínkami a zásadami ochrany osobních údajů.

13. Omezení odpovědnosti za škody.  SPOLEČNOST NEBUDE ODPOVĚDNÁ ZA ŽÁDNÉ ŠKODY ŽÁDNÉHO DRUHU, KTERÉ VZNIKNOU PŘI POUŽITÍ NEBO V SOUVISLOSTI S POUŽITÍM NEBO NEMOŽNOSTI POUŽÍT SOFTWARE NEBO JAKOUKOLI APLIKACI TŘETÍ STRANY, JEJÍ OBSAH NEBO FUNKCE, VČETNĚ, MIMO JINÉ, ŠKOD ZPŮSOBENÝCH NEBO SOUVISEJÍCÍCH S CHYBAMI, OPOMENUTÍMI, PŘERUŠENÍMI, VADAMI, ZPOŽDĚNÍM PROVOZU NEBO PŘENOSU, POČÍTAČOVÝM VIREM, NEMOŽNOSTÍ SE PŘIPOJIT, POPLATKY ZA POUŽITÍ SÍTĚ, NÁKUPY UVNITŘ APLIKACE A VEŠKERÝMI JINÝMI PŘÍMÝMI, NEPŘÍMÝMI, SPECIÁLNÍMI, NÁHODNÝMI, EXEMPLÁRNÍMI NEBO NÁSLEDNÝMI ŠKODAMI, I KDYŽ BYLA SPOLEČNOST SAMSUNG NA MOŽNOST VZNIKU TAKOVÝCH ŠKOD UPOZORNĚNA. NĚKTERÉ JURISDIKCE NEUMOŽŇUJÍ VYLOUČENÍ ČI OMEZENÍ NÁHODNÝCH NEBO NÁSLEDNÝCH ŠKOD, PROTO SE NA VÁS VÝŠE UVEDENÁ VYLOUČENÍ NEBO OMEZENÍ NEMUSÍ VZTAHOVAT. NEHLEDĚ NA VÝŠE UVEDENÉ NEPŘESÁHNE CELKOVÝ ZÁVAZEK SPOLEČNOSTI SAMSUNG ELECTRONICS CO. ZA VŠECHNY ZTRÁTY, ŠKODY, DŮVODY ŽALOBY, VČETNĚ, MIMO JINÉ, PŘÍPADŮ ZALOŽENÝCH NA SMLOUVĚ, PORUŠENÍ SMLOUVY, NEBO JINÝCH, KTERÉ VZNIKLY POUŽITÍM SOFTWARU NEBO APLIKACÍ TŘETÍ STRANY V TOMTO MOBILNÍM ZAŘÍZENÍ, NEBO NA ZÁKLADĚ LIBOVOLNÉHO JINÉHO USTANOVENÍ TÉTO SMLOUVY EULA, ČÁSTKU, KTEROU NAKUPUJÍCÍ ZAPLATIL ZA TOTO MOBILNÍ ZAŘÍZENÍ NEBO ZA APLIKACI TŘETÍ STRANY, KTERÁ BYLA ZAHRNUTA V TOMTO MOBILNÍM ZAŘÍZENÍ. PŘEDCHOZÍ OMEZENÍ, VYLOUČENÍ A ZŘEKNUTÍ SE ZÁRUKY (VČETNĚ ČÁSTÍ 10, 11, 12 A 13) BUDE PLATIT V MAXIMÁLNÍM ROZSAHU POVOLENÉM PLATNÝMI ZÁKONY, DOKONCE I KDYŽ JAKÝKOLI OPRAVNÝ PROSTŘEDEK NESPLNÍ SVŮJ ZÁKLADNÍ ÚČEL.

14. POUŽITÉ PRÁVO.  Tato smlouva EULA se řídí zákony jurisdikce, ke které náležíte dle svého trvalého bydliště, bez ohledu na to, zda není v konfliktu s ustanoveními zákona. Tato smlouva EULA se neřídí Konvencí OSN pro smlouvy pro mezinárodní prodej zboží, jejíž použití je výslovně vyloučeno. 

15. ŘEŠENÍ SPORŮ.  
Pokud nebude spor, kontroverze nebo neshoda, která vznikla jakýmkoli způsobem na základě této smlouvy EULA nebo použití Softwaru, vyřešena smírem, bude podléhat nevýhradní soudní jurisdikci v místě vašeho bydliště. Bez ohledu na výše uvedené může společnost Samsung v libovolné jurisdikci použít nápravné prostředky (nebo ekvivalentní typ naléhavého prosazení zákona).  

16. CELÁ SMLOUVA; ROZDĚLITELNOST. Tato smlouva EULA představuje úplnou smlouvu mezi vámi a společností Samsung týkající se Softwaru a je nadřízena všem předchozím či současným, ústním či písemným návrhům, komunikaci a vyjádřením pokud jde o Software nebo jakýkoli jiný předmět, na který se vztahuje tato smlouva EULA. Pokud bude jakékoli ustanovení této smlouvy EULA shledáno zmatečným, neplatným, nevynutitelným nebo nezákonným, ostatní ustanovení budou nadále kompletně platit. 

