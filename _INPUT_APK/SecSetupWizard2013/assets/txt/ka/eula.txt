პროგრამული უზრუნველყოფის საბოლოო მომხმარებლის ხელშეკრულება

მნიშვნელოვანია. ყურადღებით წაიკითხეთ: საბოლოო მომხმარებლის სალიცენზიო შეთანხმება (EULA) არის ოფიციალური შეთანხმება თქვენსა (ფიზიკური ან იურიდიული პირი) და Samsung Electronics Co., Ltd. (Samsung) კორპორაციას შორის იმ პროგრამული უზრუნველყოფის თაობაზე, რომლის მფლობელია Samsung და მისი აფილიატი კომპანიები, მისი მესამე მხარის მომწოდებლები და ლიცენზიარები, რომელზეც ვრცელდება EULA, რომელიც შეიცავს კომპიუტერის პროგრამულ უზრუნველყოფას და შეიძლება შეიცადეს შესაბამის მედიას, ამობეჭდილ მასალებს, „ინტერნეტში განთავსებულ“ ან ელექტრონულ დოკუმენტაციას, რაც უკავშირდება თქვენ მიერ ამ მოწყობილობის გამოყენებას (პროგრამული უზრუნველყოფა).  

ამ მოწყობილობისთვის საჭიროა წინასწარ ჩამოტვირთული პროგრამული უზრუნველყოფის ნორმალური მუშაობა. თქვენ მიერ ამ მოწყობილობის ან მასში წინასწარ ჩატვირთული პროგრამული უზრუნველყოფის გამოყენებით თქვენ ეთანხმებით ამ EULA-ში მოცემულ პირობებს.  თუ თქვენთვის მიუღებელია ეს პირობები, არ გამოიყენოთ მოწყობილობა და არც პროგრამული უზრუნველყოფა. 

1. ლიცენზიის გადაცემა.  Samsung განიჭებთ შემდეგ უფლებებს იმ პირობით, რომ თქვენ ეთანხმებით ამ EULA-ს ყველა წესებსა და პირობებს: თქვენ შეგიძლიათ დააინსტალიროთ, გამოიყენოთ, განახორციელოთ წვდომა, გახსნათ ეკრანზე და ამუშაოთ პროგრამული უზრუნველყოფის ერთი ასლი ადგილობრივ მყარ დისკ(ებ)ზე ან კომპიუტერის სხვა მუდმივ მეხსიერებაში და გამოიყენოთ პროგრამული უზრუნველყოფა ერთ კომპიუტერში ან ერთ მობილურ აპარატში ერთდროულად; დაუშვებელია პროგრამული უზრუნველყოფის განთავსება ქსელში, სადაც მის გამოყენებას შეძლებს ერთდროულად მრავალი კომპიუტერი. პროგრამული უზრუნველყოფის ერთი ასლი შეგიძლიათ შექმნათ მხოლოდ დამარქაფების მიზნით; ამასთან, სამარქაფო ასლი უნდა შეიცავდეს იმ ინფორმაციას საავტორო უფლების ან საკუთრების შესახებ, რასაც შეიცავს დედანი.

პროგრამული უზრუნველყოფის ზოგიერთ ელემენტებზე შეიძლება ვრცელდებოდეს ღია წყაროს ლიცენზიები. ღია წყაროს ლიცენზიის ზოგიერთი დებულებებით შეიძლება შეიცვალოს წინამდებარე EULA-ს ზოგიერთი პირობები. ჩვენ თქვენთვის ხელმისაწვდომი გავხადეთ ღია წყაროს მოქმედი ლიცენზიები, აპარატის პარამეტრების მენიუს სამართლებრივი დებულებების განყოფილებაში.

2. უფლებებისა და საკუთრების დაცვა.  Samsung იტოვებს ყველა უფლებას, რაც არ არ გადმოგეცემათ გარკვევით ამ EULA-ს მიხედვით. პროგრამული უზრუნველყოფა დაცულია საავტორო უფლებითა და ინტელექტუალური საკუთრების შესახებ სხვა კანონებითა თუ ხელშეკრულებებით. Samsung ან მისი მომწოდებლები არიან პროგრამული უზრუნველყოფის სახელის, საავტორო უფლებისა და სხვა ინტელექტუალური საკუთრების მფლობელები. ხდება პროგრამული უზრუნველყოფის ლიცენზირება და არა გაყიდვა.

3. საბოლოო მომხმარებლის შეზღუდული უფლებები.  თქვენ არ გაქვთ უფლება გახსნათ, შეასრულოთ დეკომპილაცია, დაშალოთ ან სხვაგვარად შეეცადოთ მიიღოთ პროგრამული უზრუნველყოფის კოდი ან ალგორითმი (გარდა იმ შემთხვევებისა და მხოლოდ განსაზღვრულ ფარგლებში, როდესაც ამის გაკეთება სპეციალურად ნებადართულია მოქმედი სამართლებრივი ნორმებით, ამ შეზღუდვის გაუქმების გარეშე), ან გადააკეთოთ პროგრამული უზრუნველყოფა, გამორთოთ მისი რომელიმე ფუნქცია, ან შექმნათ ახალი პროდუქტი ამ პროგრამული უზრუნველყოფის გადაკეთებით. თქვენ არ გაქვთ უფლება გააქირავოთ, დროებით გამოყენებაში გადასცეთ, ათხოვოთ სხვას, გასცეთ დამატებითი ლიცენზია, ან შექმნათ კომერციული ჰოსტინგ-სერვისები ამ პროგრამული უზრუნველყოფით.

4. თანხმობა მონაცემთა გამოყენების შესახებ.  თქვენ თანხმობას აცხადებთ, რომ Samsung-მა და მისმა აფილიატებმა შეაგროვონ და გამოიყენონ ტექნიკური სახის ნებისმიერ ინფორმაცია, რომლის შეგროვება ხდება, როგორც პროდუქტის დახმარების სერვისისთვის საჭირო ნაწილი, რომელიც უკავშირდება თქვენთვის გადმოცემულ პროგრამულ უზრუნველყოფას, თუ ასეთი არის, როგორიცაა IMEI (თქვენი მოწყობილობის უნიკალური საიდენტიფიკაციო ნომერი), მოწყობილობის ნომერი, მოდელის სახელი, მომხმარებლის კოდი, წვდომების ჩანაწერი, თქვენი მოწყობილობის მიმდინარე პროგრამული უზრუნველყოფის ვერსია, MCC (მობილურის ქვეყნის კოდი), MNC (მობილური ქსელის კოდი). შესაძლოა, Samsung-მა და მისმა აფილიატებმა ეს ინფორმაცია გამოიყენონ მხოლოდ თავიანთი პროდუქტების გასაუმჯობესებლად, ან თქვენზე მორგებული სერვისებისა თუ ტექნოლოგიების თქვენთვის მოსაწოდებლად და ისინი არ გაამჟღავნებენ ამ ინფორმაციას რაიმე ფორმით, რითაც მოხდება თქვენი პირადობის ამოცნობა.  თქვენი ინფორმაცია ყოველთვის დაცული იქნება Samsung-ის კონფიდენციალურობის დებულებით, რომელსაც შეგიძლიათ გაეცნოთ საიტზე: http://account.samsung.com/membership/pp.

5. პროგრამული უზრუნველყოფის განახლებები. Samsung-მა შეიძლება მოგაწოდოთ ან ხელმისაწვდომი გახადოს თქვენთვის პროგრამული უზრუნველყოფის ინფორმაციული და პროგრამული განახლებები, შემავსებელი და დამატებითი კომპონენტები (თუ ასეთი არის), მათ შორის პროგრამული შეცდომების გასწორება, სერვისის განახლება (ნაწილობრივ ამ მთლიანად), პროდუქტები ან მოწყობილობები, ასევე ადრე დაინსტალირებული პროგრამების განახლებები და გაუმჯობესები (მთლიანად ახალი ვერსიების ჩათვლით), (ერთობლივად ”განახლება”), იმ დღის შემდეგ, რაც მიიღებთ პროგრამული უზრუნველყოფის თავდაპირველ ასლს, რათა გაუმჯობესდეს პროგრამული უზრუნველყოფა და მაქსიმალურად გაიზარდოს თქვენი მოწყობილობის გამოყენების შესაძლებლობები. ეს EULA ვრცელდება განახლების ნებისმიერ და ყველა კომპონენტზე, რომელიც შეიძლება მოგაწოდოთ ან ხელმისაწვდომი გახადოს თქვენთვის Samsung-მა, იმ დღის შემდეგ, რაც მიიღებთ პროგრამული უზრუნველყოფის თავდაპირველ ასლს, თუ ჩვენ არ მოგაწვდით სხვა პირობებს ამგვარ განახლებებთან ერთად. განახლებით მოწოდებული პროგრამული უზრუნველყოფა რომ გამოიყენოთ, ჯერ უნდა მიიღოთ პროგრამული უზრუნველყოფის ლიცენზია, რომელიც Samsung-ის მიერ მიჩნეულია განახლებადად. განახლების შემდეგ შეიძლება ვერ გამოიყენოთ ის პროგრამული უზრუნველყოფა, რომელმაც საფუძველი შექმნა განახლებისთვის. პროგრამული უზრუნველყოფის განახლებულ ვერსიაში შეიძლება დამატებული იყოს ახალი ფუნქციები და, ზოგიერთი შეზღუდვის შემთხვევაში, შეიძლება წაშლილი იყოს არსებული ფუნქციები.

ძირითადად, განახლება ხელმისაწვდომი იქნება, მაგრამ ზოგიერთ შეზღუდულ პირობებში, პროგრამული უზრუნველყოფის განახლებებს შემოგთავაზებთ მხოლოდ თქვენი ქსელის მომწოდებელი და პროგრამული უზრუნველყოფის ამგვარ განახლებებზე გავრცელდება თქვენსა და ქსელის მომწოდებელს შორის დადებული კონტრაქტის პირობები.

როდესაც ჩართულია ”ავტომატური განახლების” ფუნქცია, იგი საშუალებას აძლევს მოწყობილობას პერიოდულად ჩამოტვირთოს განახლებები ავტომატურად (ეს ნაგულისხმევადაა შერჩეული სისტემის განახლების მენიუს ან უსაფრთხოების მენიუს პარამეტრებში). ამასთან, მოწყობილობა დადასტურებას მოგთხოვთ, სანამ დააინსტალირებთ განახლებას. რამდენადაც მნიშვნელოვანია უსაფრთხოების პროგრამული უზრუნველყოფის განახლებების დროულად მიღება ახალი საფრთხეებისგან დაცვის მიზნით, შეიძლება ამგვარი განახლება ავტომატურად ჩამოიტვირთოს და დაინსტალირდეს. გირჩევთ, პერიოდულად შეამოწმოთ ახალი განახლებები, რათა ოპტიმალურად გამოიყენოთ მოწყობილობა. თუ გსურთ თავიდან აიცილოთ ქსელური მონაცემების გამოყენება განახლების ჩამოტვირთვისთვის, პარამეტრებში აირჩიეთ ”მხოლოდ Wi-Fi” ვარიანტი

6. შესაძლოა, პროგრამული უზრუნველყოფის ზოგიერთი ფუნქციისთვის საჭირო იყოს თქვენი მოწყობილობის დაკავშირება ინტერნეტთან და შეიძლება მასზე გავრცელდეს თქვენი ქსელის ან ინტერნეტის პროვაიდერის მიერ დაწესებული შეზღუდვები.  თუ მოწყობილობა არ არის დაკავშირებული ინტერნეტთან Wi-Fi კავშირით, პროგრამული უზრუნველყოფა განახორციელებს წვდომას თქვენი მობილური ქსელით, რისთვისაც შეიძლება დაგერიცხოთ დამატებითი გადასახადი, თქვენი სატარიფო გეგმის მიხედვით.  გარდა ამისა, პროგრამული უზრუნველყოფის ზოგიერთი ფუნქციის გამოყენებაზე შეიძლება იმოქმედოს მოწყობილობის ტექნიკური მახასიათებლების შესაბამისობამ და მუშაობამ, ან მონაცემებზე წვდომამ. 

7. პროგრამული უზრუნველყოფის გადაცემა.  თქვენ არ გაქვთ უფლება გადასცეთ პროგრამული უზრუნველყოფის ეს EULA ან აქ დასახელებული თქვენთვის მინიჭებული სხვა უფლებები რომელიმე მესამე მხარეს, თუ ეს არ არის დაკავშირებული მობილური აპარატის გაყიდვასთან, რომელსაც მიჰყვება პროგრამული უზრუნველყოფა. ასეთ შემთხვევაში, გადაცემა უნდა მოხდეს მთელი პროგრამული უზრუნველყოფით (რომელშიც შედის, ყველა კომპონენტი, მედია და ამობეჭდილი მასალა, ნებისმიერი განახლება და ეს EULA) და თქვენ არ უნდა დაიტოვოთ პროგრამული უზრუნველყოფის ასლი. გადაცემა შეიძლება არ იყოს არაპირდაპირი გადაცემა, მაგალითად, როგორიცაა კონსიგნაცია. გადაცემამდე საბოლოო მომხმარებელი, რომელიც იღებს პროგრამულ უზრუნველყოფას, უნდა დაეთანხმოს EULA-ს ყველა პირობას.

8. ექსპორტის შეზღუდვები.  თქვენ შეგნებული გაქვთ, რომ პროგრამული უზრუნველყოფის ექსპორტი შეიძლება შეზღუდული იყოს სხვადასხვა ქვეყნებში. თქვენ თანხმობას აცხადებთ, რომ დაიცავთ ყველა მოქმედ საერთაშორისო და ნაციონალურ სამართლებრივ ნორმებს, რომლებიც ეხება პროგრამულ უზრუნველყოფას, მათ შორის ექსპორტის შეზღუდვასთან დაკავშირებულ ყველა კანონსა და დებულებას.   

9. ხელშეკრულების შეწყვეტა.  ეს EULA ძალაშია მის გაუქმებამდე. ლიცენზიით გათვალისწინებული უფლებების შეწყვეტა ავტომატურად მოხდება, Samsung-ისგან შეტყობინების გარეშე, თუ დაარღვევთ EULA-ში მოცემულ წესებსა და პირობებს. როდესაც EULA გაუქმდება, უნდა შეწყვიტოთ ყველა პროგრამული უზრუნველყოფის გამოყენება და უნდა გაანადგუროთ მისი ყველა ასლი, სრული თუ ნაწილობრივი.

10. გარანტიის უარყოფა.  თუ ამის შესახებ ცალკე არ არის წერილობით აღნიშნული შეზღუდულ გარანტიაში, რომელიც მოჰყვა აპარატს, SAMSUNG-ის მიერ ამ მობილური აპარატით მოწოდებული ყველა პროგრამული უზრუნველყოფა (რომელიც იდო შეფუთვაში, ჩამოტვირთეთ, ან სხვაგვარად მიიღეთ) მოწოდებულია ისე, „როგორც არის“ და „როგორც ხელმისაწვდომია“, SAMSUNG-ის მხრიდან ყოველგვარი მითითებული ან ნაგულისხმევი გარანტიის გარეშე. მოქმედი სამართლებრივი ნორმების ფარგლებში, SAMSUNG უარს ამბობს ყოველგვარ გარანტიაზე, იქნება ეს გამოხატული, ნაგულისხმევი თუ კანონით დადგენილი, მათ შორის, მაგრამ არამარტო ისეთი გარანტიები, რომლებიც შეიძლება ეხებოდეს კომერციული თვალსაზრისით ნაგულისხმევ, ხარისხის დაკმაყოფილების ან დახვეწის დონესთან დაკავშირებულ, კონკრეტული მიზნებისთვის გამოსადეგობის, საიმედოობის ან ხელმისაწვდომობის, სიზუსტის, ვირუსების არარსებობის, შეუფერხებელი გამოყენების, მესამე მხარის უფლებების დაურღვევლობის, ან უფლებების სხვაგვარი დარღვევის საკითხებს. ზოგიერთი იურისდიქციით დაუშვებელია ნაგულისხმევი გარანტიების გამორიცხვა ან შეზღუდვა და, ამიტომ, ზემოთ ჩამოთვლილი გამორიცხვები ან შეზღუდვები შეიძლება არ შეგეხოთ თქვენ. არანაირ რჩევას ან ინფორმაციას, არც სიტყვიერს და არც წერილობითს, რომელიც მიიღეთ SAMSUNG-ისგან ან მისი აფილიატებისგან, SAMSUNG არ განიხილავს, როგორც პროგრამული უზრუნველყოფის ამ უარყოფის შემცვლელ გარანტიად და არც SAMSUNG-ის მიერ შექმნილ რაიმე სახის ახალ გარანტიად. 

11. მესამე მხარის პროგრამები.  მესამე მხარის ზოგიერთი პროგრამა შეიძლება დართული ჰქონდეს ან ჩამოტვირთული იყოს ამ მობილურ აპარატში. Samsung არ არის ამ პროგრამებთან დაკავშირებული რაიმე წარმომადგენელი მხარე. რამდენადაც Samsung არ აკონტროლებს ამგვარ პროგრამებს, თქვენ შეგნებული გაქვთ და თანხმობას აცხადებთ, რომ Samsung არ არის პასუხისმგებელი ამგვარი პროგრამების ხელმისაწვდომობაზე და ის არ არის პასუხისმგებელი ან ვალდებული ამ პროგრამებთან და არც მათ შიგთავსთან, რეკლამებთან, პროდუქტებთან, სერვისებთან, ან სხვა სათანადო მასალებთან დაკავშირებით. თქვენ კარგად გაქვთ შეგნებული და ეთანხმებით, რომ მესამე მხარის პროგრამებს იყენებთ მხოლოდ საკუთარი რისკით და მთელი ეს რისკი შეიძლება დაკავშირებული იყოს არადამაკმაყოფილებელ ხარისხთან, მუშაობის დონესთან, სიზუსტესთან და თქვენ თვითონ უნდა მოაგვაროთ ეს პრობლემები. სიფრთხილე გმართებთ, რათა დარწმუნდეთ, რომ ის, რაც გამოსაყენებლად აირჩიეთ, არ შეიცავს ვირუსებს, ჭია-ვირუსებს, ტროას ცხენის ვირუსებსა და სხვა მავნე პროგრამებს. ამ მობილურ მოწყობილობაში დასახელებული ნებისმიერი სახელი, ნიშნები, პროდუქტები, ან მესამე მხარეთა სერვისები მხოლოდ თქვენთვის მოსახერხებელი შემოთავაზებებია და არ შეიცავს ან გულისხმობს რაიმე დამოწმებას, სპონსორობას, რეკომენდაციას, ან აფილირებას მესამე მხარესთან, მის პროდუქტებთან ან სერვისებთან. თქვენ თანახმა ხართ, რომ Samsung არ არის პასუხისმგებელი ან ვალდებული, არც პირდაპირ და არც ირიბად, ნებისმიერ ზიანზე ან დანაკარგზე, მათ შორის და არამხოლოდ მობილური აპარატის რაიმე დაზიანებაზე ან მონაცემთა დაკარგვაზე, რაც შეიძლება გამოწვეული ან სავარაუდოდ გამოწვეული იყოს, ან დაკავშირებული იყოს მესამე მხარის ამგვარი პროგრამის საშუალებით ხელმისაწვდომი ან გამოსაყენებელი მასალის, პროდუქტების ან სერვისების გამოყენებასთან. თქვენ შეგნებული გაქვთ და ეთანხმებით, რომ ნებისმიერი მესამე მხარის პროგრამების გამოყენებისთვის გათვალისწინებულია ამ მესამე მხარის მიერ მოწოდებული პროგრამის გამოყენების პირობები, სალიცენზიო ხელშეკრულებები, კონფიდენციალურობის დებულება, ან სხვა ამგვარი ხელშეკრულება, ხოლო მესამე მხარის პროგრამის მომწოდებლისთვის თქვენ მიერ შეგნებულად ან შეუგნებლად მიწოდებულ ნებისმიერ ინფორმაციაზე ან პერსონალური მონაცემებზე ვრცელდება მესამე მხარის პროგრამის მომწოდებლის კონფიდენციალურობის დებულება, თუ ასეთი დებულება არსებობს. SAMSUNG არანაირ პასუხისმგებლობას არ იღებს ინფორმაციის გამჟღავნებასთან ან მესამე მხარის პროგრამის მომწოდებლის რაიმე სხვა მოქმედებასთან დაკავშირებით. SAMSUNG მკაფიოდ ამბობს უარს ნებისმიერ გარანტიაზე, თქვენი პერსონალური მონაცემების მესამე მხარის პროგრამის მომწოდებლის მიერ მიღების ან ამ მესამე მხარის პროგრამის მომწოდებლის მიერ ამ პერსონალური ინფორმაციის გამოყენების შემთხვევაში.

12. SAMSUNG-ის პროგრამები.  Samsung-ის ზოგიერთი პროგრამა და სერვისი შეიძლება დართული იყოს ან ჩამოიტვირთოს ამ მობილურ აპარატში.  ბევრი მათგანი ითხოვს Samsung-ის სერვისებში დარეგისტრირებას (Samsung ანგარიში) და თქვენი უფლებები და მოვალეობები ჩამოყალიბებულია Samsung ანგარიშის წესებსა და პირობებში, ასევე კონფიდენციალურობის დებულებებში.  Samsung ანგარიშისთვის არ არსებობს ისეთი პროგრამები და სერვისები, რომლებიც ითხოვს თანხმობას ცალკე წესებსა და პირობებზე და კონფიდენციალურობის დებულებებზე.  თქვენ კარგად გაქვთ შეგნებული და თანხმობას აცხადებთ, რომ ამგვარი პროგრამებისა და სერვისების გამოყენების დროს დაიცავთ მოქმედ წესებსა და პირობებს და მათზე ვრცელდება სათანადო კონფიდენციალურობის დებულებები.

13. პასუხისმგებლობის შეზღუდვა.  SAMSUNG არ არის პასუხისმგებელი ნებისმიერი ზიანის შემთხვევაში, რომელიც გამოწვეულია ან კავშირშია პროგრამული უზრუნველყოფის ან მესამე მხარის პროგრამის გამოყენებასთან ან გამოყენების შეუძლებლობასთან, მის შიგთავსთან ან ფუნქციონალურობასთან, მათ შორის და არამხოლოდ ისეთ ზიანთან დაკავშირებით, რომლებიც გამოწვეულია ან დაკავშირებულია შეცდომებთან, გამოტოვებებთან, შეწყვეტებთან, დეფექტებთან, მუშაობის ან გადაცემის შეყოვნებასთან, კომპიუტერულ ვირუსებთან, დაკავშირების უშედეგო მცდელობებთან, ქსელის მიერ დაწესებულ გადასახადებთან, პროგრამის ფარგლებში შესრულებულ შეძენებთან და ყველა სხვა პირდაპირ, არაპირდაპირ, სპეციალურ, შემთხვევით, სამაგალითო, ან შედეგობრივ ზიანთან, მაშინაც კი, თუ SAMSUNG-მა იცოდა ამგვარი ზიანის მოსალოდნელობის შესახებ. ზოგიერთი იურისდიქციით დაუშვებელია შემთხვევით ან შედეგობრივ დაზიანებაზე პასუხისმგებლობის გამორიცხვა ან შეზღუდვა და, ამიტომ, ზემოთ ჩამოთვლილი გამორიცხვები ან შეზღუდვები შეიძლება არ შეგეხოთ თქვენ. ზემოთქმულის მიუხედავად, SAMSUNG ELECTRONICS CO.-ს მთელი პასუხისმგებლობა თქვენს წინაშე, რაც შეეხება დაკარგვას, ზიანს, მოქმედების შედეგებს, მათ შორის და არამხოლოდ ისეთ საკითხებს, რასაც საფუძვლად უდევს კონტრაქტი, დელიკვენტი, ან სხვა, რომელიც გამოწვეულია ამ მობილურ აპარატში პროგრამული უზრუნველყოფის ან მესამე მხარის პროგრამის გამოყენებით, ან ამ EULA-ს რომელიმე დებულებით, არ უნდა აღემატებოდეს კონკრეტულად ამ მობილური აპარატის ან მასში თავიდანვე ჩაწერილი მესამე მხარის პროგრამის შესაძენად გადახდილი თანხის დაბრუნებას. ზემოთ ნახსენები შეზღუდვები, გამორიცხვები და პასუხისმგებლობის უარყოფები (რომლებიც მოცემულია პარაგრაფებში 10, 11, 12 და 13) გამოყენებული უნდა იყოს მოქმედი სამართლებრივი ნორმების ფარგლებში, მაშინაც კი, თუ რომელიმე მიღებული კომპენსაცია ვერ ფარავს მიღებულ ზიანს.

14. მოქმედი სამართლებრივი ნორმები.  ეს EULA რეგულირდება იმ ქვეყნის სამართლებრივი ნორმებით, სადაც ცხოვრობთ, მიუხედავად მისი შესაძლო შეუსაბამობისა სამართლებრივ დებულებებთან. ამ EULA-ს არ არეგულირებს გაეროს კონვენცია საქონლის საერთაშორისო გაყიდვისთვის დადებულ კონტრაქტებთან დაკავშირებით, რომლის გამოყენება მკაფიოდ გამორიცხულია. 

15. დავის მოგვარება.  
თუ დავა, შეუთანხმებლობა ან დაპირისპირება, რომელიც წარმოიშვა ამ EULA -სთან დაკავშირებით ან თქვენ მიერ პროგრამული უზრუნველყოფის გამოყენების შედეგად,  არ გვარდება ურთიერთშეთანხმების გზით, საკითხი განიხილება იმ ქვეყნის სათანადო სასამართლოებში, სადაც ცხოვრობთ. მიუხედავად ზემოთქმულისა, Samsung-მა შეიძლება გამოიყენოს დამცავი ამკრძალავი იურიდიული საშუალებები (ან სამართლებრივი დაცვის ექვივალენტური ფორმა) ნებისმიერ ქვეყანაში.  

16. მთლიანი ხელშეკრულება; ცალკეული დებულებები. ეს EULA არის პროგრამულ უზრუნველყოფასთან დაკავშირებული მთლიანი ხელშეკრულება თქვენსა და Samsung-ს შორის და იგი ცვლის ყველა ადრინდელ ან დროებით სიტყვიერ თუ წერილობით კომუნიკაციებს, შემოთავაზებებსა და წარმოდგენილ დოკუმენტებს, რაც კი შეეხება პროგრამულ უზრუნველყოფას ან EULA-ში განხილულ ნებისმიერ სხვა თემას. თუ ამ EULA-ში წარმოდგენილი რომელიმე დებულება გაუქმებულია, არაქმედითია, შეუსრულებადია, ან არაკანონიერია, სხვა დებულებები კვლავ რჩება ძალაში და გამოიყენება სრულყოფილად. 

