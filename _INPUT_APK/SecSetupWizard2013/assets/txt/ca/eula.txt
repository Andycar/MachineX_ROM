Acord de llicència d'usuari final de Software

IMPORTANT. LLEGEIXI AMB ATENCIÓ: Aquest Acord de llicència d'usuari final (“EULA”) és un acord legal entre vostè (tant si és un particular com una sola entitat) i Samsung Electronics Co., Ltd. (“Samsung”) per al software, propietat de Samsung i les seves empreses afiliades i els seus proveïdors i llicenciataris tercers, que acompanya aquest EULA, que inclou software informàtic i pot incloure materials impresos, multimèdia, “en línia” o documentació electrònica en connexió amb el seu ús d'aquest dispositiu (“Software”).  

Aquest dispositiu requereix l'ús de software precarregat en el seu funcionament normal. EN UTILITZAR EL DISPOSITIU O EL SEU SOFTWARE PRECARREGAT, ACCEPTA LES CONDICIONS D'AQUEST EULA. SI NO LES ACCEPTA, NO UTILITZI EL DISPOSITIU NI EL SOFTWARE.

1. CONCESSIÓ DE LLICÈNCIA. Samsung li concedeix els drets següents sempre que compleixi totes les condicions d'aquest EULA: pot instal·lar, utilitzar, accedir, mostrar i executar una còpia del Software als discs durs o altres mitjans d'emmagatzematge permanents d'un equip i utilitzar el Software en un sol equip o dispositiu mòbil a la vegada, i no pot posar el Software a disposició d'altres a una xarxa en què diversos equips puguin utilitzar-lo simultàniament. Pot fer una còpia del Software en format llegible per màquines només amb finalitats de còpia de seguretat, sempre que la còpia inclogui tots els avisos de copyright i propietat que contingui l'original.

Determinats elements del Software poder estar subjectes a llicències de codi obert. Les disposicions de la llicència de codi obert poden invalidar algunes de les condicions d'aquest EULA. Posem les llicències de codi obert aplicacibles a la seva disposició a la secció Avisos legals del menú Ajustaments del seu dispositiu.

2. RESERVA DE DRETS I PROPIETAT. Samsung es reserva tots els drets que no se li concedeixin explícitament en aquest EULA. El Software està protegit per copyright i altres lleis i tractats de propietat intel·lectual. Samsung o els seus proveïdors posseeixen el títol, copyright i altres drets de propietat intel·lectual del Software. El Software es concedeix sota llicència, no es ven.

3. LIMITACIONS DE DRETS DE L'USUARI FINAL. No pot aplicar enginyeria inversa, descompilar, desmuntar ni intentar descobrir de cap altra manera el codi font ni els algorismes del Software (excepte i únicament en la mesura que aquesta activitat estigui expressament permesa per la llei aplicable amb independència d'aquesta limitació), ni modificar ni deshabilitar cap funció del Software, ni crear obres derivades basades en el Software. No pot llogar, prestar, subllicenciar ni oferir serveis d'allotjament comercial amb el Software.

4. CONSENTIMENT PER UTILITZAR LES DADES. Accepta que Samsung i els seus afiliats poden recopilar i utilitzar informació tècnica que es recull com a part dels serveis d'assistència del producte en relació amb el Software que se li proporciona, si escau, com ara l’IMEI (el número d'identificació únic del seu dispositiu), el número de dispositiu, el nom de model, el codi de client, la gravació d'accés, la versió actual del software del seu dispositiu, l’MCC (Mobile Country Code, codi de país del mòbil), l’MNC (Mobile Network Code, codi de xarxa del mòbil). Samsung i els seus afiliats poden utilitzar aquesta informació només per millorar els seus productes o per oferir-li serveis o tecnologies personalitzats i no revelaran mai aquesta informació de manera que pugui permetre la seva identificació. En tot moment, la seva informació es tractarà d'acord amb la Política de privadesa de Samsung, que pot veure a: http://account.samsung.com/membership/pp.

5. ACTUALITZACIONS DE SOFTWARE. Samsung pot proporcionar-li o posar a la seva disposició actualitzacions, millores, suplements i components de complements (si escau) del Software, com ara correccions d'errors, actualitzacions de servei (parcials o totals), productes o dispositius, i actualitzacions i millores de qualsevol software instal•lat prèviament (incloses versions completament noves), (de forma col•lectiva “Actualització”) després de la data en que obtingui la seva còpia inicial del Software per millorar-lo i, en definitiva, millorar la seva experiència d'usuari amb el dispositiu. Aquest EULA s'aplica a tots i cadascun dels components de l'Actualització que Samsung pot proporcionar-li o posar a la seva disposició després de la data d'adquisició de la seva còpia inicial del Software, excepte si proporcionem unes altres condicions juntament amb l'Actualització. Per utilitzar el Software proporcionat mitjançant l'Actualització, cal que primer obtingui una llicència per al Software identificat per Samsung com a apte per a l'Actualització. Després de l'Actualització, ja no podrà utilitzar el Software que constituïa la base de la seva aptitud per a l'Actualització. La versió del Software actualitzada pot afegir funcions noves i, en alguns casos limitats, pot esborrar funcions existents.

Mentre l'Actualització estigui disponible en general, en algunes circumstàncies limitades, les actualitzacions del Software només les oferirà el seu operador de xarxa, i aquestes actualitzacions de Software es regiran per la seva relació contractual amb el seu operador de xarxa.

Amb la funció “Actualització automàtica” habilitada (com en l'ajustament predeterminat al menú Actualització del sistema o al menú Seguretat a Ajustament), el seu dispositiu descarrega algunes Actualitzacions automàticament de tant en tant. Tanmateix, el dispositiu demanarà el seu consentiment abans d'instal•lar cap Actualització. Tanmateix, per la importància que té rebre Actualitzacions per al software de seguretat amb puntualitat per protegir-se d'amenaces noves, aquesta Actualització es pot descarregar i instal•lar automàticament. Li recomanem que comprovi la disponibilitat d'Actualitzacions noves de forma periòdica per a un ús òptim del seu dispositiu. Si vol evitar qualsevol ús de xarxa de dades per a les descàrregues d'Actualitzacions, ha d'escollir l'opció “Només Wi-Fi” a Ajustament.

6. Algunes funcions del Software poden necessitar que el seu dispositiu tingui accés a Internet i poden estar subjectes a restriccions imposades pel seu proveïdor d'Internet o de xarxa. A menys que el seu dispositiu estigui connectat a Internet mitjançant una connexió Wi-Fi, el Software accedirà mitjançant la seva xarxa mòbil, cosa que pot comportar càrrecs addicionals en funció del seu pla de pagament. A més, el seu gaudi d'algunes funcions del Software es pot veure afectat per l’idoneïtat i el rendiment del hardware del dispositiu o l'accés de dades. 

7. TRANSFERÈNCIA DE SOFTWARE. No pot transferir aquest EULA ni els drets del Software que s'hi concedeixen a tercers si no és en connexió amb la venda del dispositiu mòbil que acompanyava el Software. En aquest cas, la transferència ha d'incloure tot el Software (incloent-hi totes les peces de components, els materials impresos i multimèdia, qualsevol actualització, aquest EULA) i no pot conservar cap còpia del Software. La transferència no pot ser una transferència indirecta, com ara una consignació. Abans de la transferència, l'usuari final que rep el Software ha d'acceptar totes les condicions de l'EULA.

8. RESTRICCIONS D'EXPORTACIÓ. Accepta que el Software està subjecte a les restriccions d'exportació de diversos països. Accepta complir amb totes les lleis nacionals i internacionals aplicables al Software, incloses totes les lleis i regulacions de restricció d'exportació aplicables.   

9. FINALITZACIÓ. Aquest EULA és efectiu fins que es finalitzi. Els seus drets sota aquesta Llicència finalitzaran automàticament sense avís de Samsung si no compleix alguna de les condicions d'aquest EULA. A la finalització d'aquest EULA, ha de deixar d'utilitzar el Software i destruir totes les còpies, tant totals com parcials, del Software.

10. Renúncia de garantia. A MENYS QUE ES DECLARI PER SEPARAT EN UNA GARANTIA LIMITADA EXPRESSA ESCRITA QUE ACOMPANYI EL SEU DISPOSITIU, TOT EL SOFTWARE PROPORCIONAT PER SAMSUNG AMB AQUEST DISPOSITIU MÒBIL (TANT SI S'INCLOU AMB EL DISPOSITIU, ES DESCARREGA O S'OBTÉ D'UNA ALTRA MANERA) ES PROPORCIONA “TAL QUAL” I EN LA MODALITAT “SEGONS DISPONIBILITAT”, SENSE GARANTIES DE CAP MENA PER PART DE SAMSUNG, NI EXPLÍCITES NI IMPLÍCITES. EN LA MAJOR MESURA POSSIBLE CONFORME A LA LEGISLACIÓ APLICABLE, SAMSUNG RENÚNCIA A TOTES LES GARANTIES EXPLÍCITES, IMPLÍCITES O ESTATUTÀRIES, COM ARA, ENTRE D'ALTRES, GARANTIES IMPLÍCITES DE COMERCIABILITAT, QUALITAT SATISFACTÒRIA I FEINA DE QUALITAT, ADEQUACIÓ PER A UN PROPÒSIT DETERMINAT, FIABILITAT O DISPONIBILITAT, PRECISIÓ, INEXISTÈNCIA DE VIRUS, GAUDI TRANQUIL, NO INFRACCIÓ DE DRETS DE TERCERS O QUALSEVOL ALTRA INFRACCIÓ DE DRETS. ALGUNES JURISDICCIONS NO PERMETEN EXCLUSIONS O LIMITACIONS DE GARANTIES IMPLÍCITES. PER TANT, LES EXCLUSIONS O LIMITACIONS ESMENTADES PODEN NO SER-LI D'APLICACIÓ. CAP CONSELL NI INFORMACIÓ, TANT ORAL COM ESCRIT, QUE HAGI OBTINGUT DE SAMSUNG O DELS SEUS AFILIATS S'HA DE CONSIDERAR QUE ALTERA AQUESTA RENÚNCIA RELATIVA AL SOFTWARE, NI QUE CREA CAP GARANTIA DE CAP MENA PER PART DE SAMSUNG. 

11. APLICACIONS DE TERCERS. Determinades aplicacions de tercers poden ser incloses o descarregades a aquest dispositiu mòbil. Samsung no fa cap declaració sobre cap d'aquestes aplicacions. Com que Samsung no té cap control sobre aquestes aplicacions, reconeix i accepta que Samsung no és responsable de la disponibilitat d'aquestes aplicacions, ni és responsable del contingut, publicitat, productes, serveis o altres materials que apareguin o estiguin disponibles en aquestes aplicacions. Reconeix i accepta explícitament que l'ús d'aplicacions de tercers és sota la seva responsabilitat i assumeix el risc de qualitat, rendiment, precisió i esforç no satisfactoris. És la seva decisió prendre precaucions per garantir que tot el que decideixi utilitzar estigui lliure d'elements com ara virus, cucs, troians i altres elements de natura destructiva. Les referències en aquest dispositiu mòbil a qualsevol nom, marca, producte o servei de tercers es proporcionen únicament per la seva comoditat, i no constitueixen ni impliquen cap suport, patrocini, recomanació ni afiliació amb els tercers o els seus productes i serveis. Accepta que Samsung no serà responsable ni directament ni indirectament, de cap dany o pèrdua, com, entre d'altres, qualsevol dany al dispositiu mòbil o pèrdua de dades, causada o presumptament causada per l'ús o la confiança, o en relació a l'ús o la confiança, de cap contingut, producte o servei de tercers disponible a l'aplicació o a través d'ella. Reconeix i accepta que l'ús de qualsevol aplicació de tercers es regeix per les Condicions d'ús, Acord de llicència, Política de privadesa o qualsevol altre acord similar d'aquests tercers i que tota la informació i les dades personals que proporciona, tant amb coneixement com sense, a proveïdors d'aplicacions tercers estaran subjectes a la política de privadesa dels proveïdors d'aplicacions tercers, si existeix una política d'aquestes característiques. SAMSUNG RENUNCIA A TOTA RESPONSABILITAT PER QUALSEVOL REVELACIÓ D'INFORMACIÓ O QUALSEVOL ALTRA PRÀCTICA DE QUALSEVOL PROVEÏDOR D'APLICACIONS TERCER. SAMSUNG RENUNCIA EXPRESSAMENT A TOTA GARANTIA REFERENT A SI LA SEVA INFORMACIÓ PERSONAL ÉS CAPTURADA PER UN PROVEÏDOR D'APLICACIONS DE TERCERS O SOBRE QUIN ÚS POT REBRE AQUESTA INFORMACIÓ PERSONAL PER PART DEL PROVEÏDOR D'APLICACIONS TERCER.

12. APLICACIONS DE SAMSUNG. Determinades aplicacions i serveis de Samsung poden ser inclosos o descarregats a aquest dispositiu mòbil. Molts poden requerir un registre de membre de Serveis de Samsung (“Samsung Account”), i els seus drets i obligacions es descriuran en condicions d'ús i polítiques de privadesa de Samsung Account per separat. Hi ha aplicacions i serveis que no són de Samsung Account que requereixen el seu consentiment a les seves condicions d'ús i polítiques de privadesa separades. Reconeix i accepta expressament que el seu ús d'aquestes aplicacions i serveis estarà subjecte a les condicions d'ús i polítiques de privadesa aplicables.

13. Limitació de responsabilitat. SAMSUNG NO SERÀ RESPONSABLE DE CAP DANY DE CAP MENA QUE ES DERIVI DE L'ÚS O INCAPACITAT D'ÚS DEL SOFTWARE O DE QUALSEVOL APLICACIÓ DE TERCERS, DEL SEU CONTINGUT O FUNCIONALITAT, COM ARA, ENTRE D'ALTRES, DANYS CAUSATS O RELACIONATS AMB ERRORS, OMISSIONS, INTERRUPCIONS, DEFECTES, RETARD DE FUNCIONAMENT O TRANSMISSIÓ, VIRUS INFORMÀTICS, ERROR DE CONNEXIÓ, CÀRRECS DE XARXA, COMPRES A LES APLICACIONS I TOTS ELS ALTRES DANYS DIRECTES, INDIRECTES, ESPECIALS, INCIDENTALS, EXEMPLARS O DERIVATS FINS I TOT SI S'HA ADVERTIT A SAMSUNG DE LA POSSIBILITAT D'AQUESTS DANYS. ALGUNES JURISDICCIONS NO PERMETEN L'EXCLUSIÓ O LIMITACIÓ DELS DANYS INCIDENTALS O DERIVATS, DE MANERA QUE LES EXCLUSIONS O LIMITACIONS ESMENTADES PODEN NO SER APLICABLES EN EL SEU CAS. SENSE PERJUDICI DEL QUE S'HA INDICAT, LA RESPONSABILITAT TOTAL DE SAMSUNG ELECTRONICS CO. RESPECTE VOSTÈ PER TOTES LES PÈRDUES, DANYS, CAUSES D'ACCIÓ, COM ARA, ENTRE D'ALTRES, LES BASADES EN CONTRACTE, GREUGE O ALTRES, DERIVADES DEL SEU ÚS DEL SOFTWARE O D'APLICACIONS DE TERCERS EN AQUEST DISPOSITIU MÒBIL, O QUALSEVOL ALTRA DISPOSICIÓ D'AQUEST EULA, NO PODRÀ EXCEDIR L'IMPORT QUE EL COMPRADOR VA PAGAR ESPECÍFICAMENT PER AQUEST DISPOSITIU MÒBIL O QUALSEVOL APLICACIÓ DE TERCERS QUE S'HI INCLOGUÉS. AQUESTES LIMITACIONS, EXCLUSIONS I RENÚNCIES (INCLOSES LES SECCIONS 10, 11, 12 I 13) S'APLICARAN EN LA MAJOR MESURA QUE PERMETI LA LLEI, FINS I TOT SI ALGUNA SOLUCIÓ FALLA EN EL SEU PROPÒSIT ESSENCIAL.

14. LEGISLACIÓ APLICABLE. Aquest EULA es regeix per les lleis de la jurisdicció on sigui resident, amb independència del conflicte entre les seves disposicions legals. Aquest EULA no s'ha de regir per la Convenció de l'ONU sobre Contractes per a la venda internacional de mercaderies, l'aplicació del qual s'exclou explícitament. 

15. RESOLUCIÓ DE DISPUTES.  
Si una disputa, controvèrsia o diferència derivada de qualsevol manera d'aquest EULA o el seu ús del Software no es resol de forma amistosa, ha d'estar subjecta a la jurisdicció no exclusiva dels tribunals de la seva jurisdicció de residència. Sense perjudici del que s'ha indicat, Samsung pot sol licitar compensacions jurídiques (o un tipus equivalent d'ordre legal urgent) en qualsevol jurisdicció.

16. ACORD SENCER; DIVISIBILITAT. Aquest EULA és l'acord sencer entre vostè i Samsung en relació amb Samsung i anul·la totes les comunicacions, propostes i declaracions prèvies o contemporànies orals o escrites referents al Software o a qualsevol altre assumpte que cobreixi aquest EULA. Si alguna disposició d'aquest EULA és considerada nul·la, invàlida, no aplicable o il·legal, les altres disposicions continuaran en plena vigència i efecte. 

