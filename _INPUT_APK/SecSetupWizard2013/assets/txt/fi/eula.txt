Ohjelmiston käyttöoikeussopimus

TÄRKEÄÄ. LUE HUOLELLISESTI: Tämä loppukäyttäjän käyttöoikeussopimus (”Käyttöoikeussopimus”) on sinun (yksityishenkilön tai yksittäisen oikeushenkilön) ja Samsung Electronics Co., Ltd:n (”Samsung”) välinen, Samsungin sekä sen tytäryhtiöiden, ulkopuolisten toimittajien ja lisenssinhaltijoiden omistamaa, tämän käyttöoikeussopimuksen mukana toimitettavaa ohjelmistoa koskeva juridinen sopimus, jota sovelletaan tietokoneohjelmistoon ja siihen liittyviin, laitteen kanssa käytettäviin tietovälineisiin, painettuihin materiaaleihin, verkkosisältöihin tai sähköisiin asiakirjoihin (”Ohjelmisto”).  

Tämä laite vaatii toimiakseen valmiiksi ladatun ohjelmiston. KÄYTTÄMÄLLÄ LAITETTA TAI SIIHEN VALMIIKSI LADATTUA OHJELMISTOA HYVÄKSYT TÄMÄN KÄYTTÖOIKEUSSOPIMUKSEN EHDOT. JOS ET HYVÄKSY NÄITÄ EHTOJA, ÄLÄ KÄYTÄ LAITETTA TAI OHJELMISTOA. 

1. LISENSSIN MYÖNTÄMINEN.  Samsung myöntää sinulle seuraavat oikeudet, edellyttäen, että sitoudut noudattamaan tämän käyttöoikeussopimuksen kaikkia ehtoja: Voit asentaa tästä ohjelmistosta yhden kopion yhden tietokoneen paikalliselle kiintolevylle tai muuhun pysyvään tallennusvälineeseen ohjelmiston käyttöä, näyttämistä ja suorittamista varten. Voit käyttää ohjelmistoa yhdessä tietokoneessa tai mobiililaitteessa kerrallaan, etkä saa asentaa ohjelmistoa verkkoon, jossa sitä voitaisiin käyttää usealla tietokoneella samaan aikaan. Voit luoda ohjelmistosta yhden koneellisessa muodossa luettavan, ainoastaan varmuuskopiointiin käytettävän kopion, edellyttäen, että varmuuskopio sisältää kaikki alkuperäiskappaleen tekijän- ja omistusoikeusilmoitukset.

Jotkin ohjelmiston osat voivat kuulua avoimen lähdekoodin lisenssien piiriin. Avoimen lähdekoodin lisenssin määräykset voivat korvata jotkin tämän käyttöoikeussopimuksen ehdot. Sovellettavat avoimen lähdekoodin lisenssit on ilmoitettu laitteen asetusvalikon lakisääteisiä ilmoituksia käsittelevässä osassa.

2. TEKIJÄN- JA OMISTUSOIKEUKSIEN PIDÄTTÄMINEN.  Samsung pidättää itsellään kaikki oikeudet, joita sinulle ei erikseen ole myönnetty. Ohjelmisto on suojattu tekijänoikeuslailla sekä muilla immateriaalioikeuksia koskevilla säädöksillä ja sopimuksilla. Ohjelmiston kaikki omistus-, tekijän- ja immateriaalioikeudet kuuluvat Samsungille tai sen toimittajille. Ohjelmistoa ei myydä, vaan siihen myönnetään käyttöoikeudet.

3. LOPPUKÄYTTÄJÄN OIKEUKSIEN RAJOITTAMINEN.  Et saa tutkia, purkaa, hajottaa tai muulla tavalla selvittää ohjelmiston lähdekoodia tai algoritmeja (paitsi vain ja ainoastaan siinä määrin kuin se on sallittua rajoituksiin katsomatta), muokata ohjelmiston toimintoja tai poistaa niitä käytöstä tai luoda ohjelmistoon perustuvia johdannaisteoksia. Et myöskään saa vuokrata ohjelmistoa, antaa sitä lainaksi, siirtää sen käyttöoikeuksia muille tai tarjota siihen perustuvia kaupallisia ylläpitopalveluita.

4. SUOSTUMUS TIETOJEN KÄYTTÖÖN.  Hyväksyt, että Samsung ja sen tytäryhtiöt voivat kerätä ja käyttää sinulle toimitettavan ohjelmiston tuotetukipalveluiden välityksellä hankittuja teknisiä tietoja, joihin kuuluvat muun muassa IMEI (laitteen yksilöllinen tunnistenumero), laitenumero, mallinimi, asiakaskoodi, käyttötallenne, laitteen nykyinen ohjelmistoversio sekä MCC (Mobile Country Code)- ja MNC (Mobile Network Code) -tunnukset. Samsung ja sen tytäryhtiöt voivat käyttää näitä tietoja ainoastaan kehittääkseen tuotteitaan tai tuottaakseen sinulle yksilöllisiä palveluita tai teknologioita, eivätkä ne paljasta näitä tietoja muille käyttäjän tunnistamiseen soveltuvassa muodossa. Tietojasi käsitellään aina osoitteessa http://account.samsung.com/membership/pp esitetyn Samsungin tietosuojakäytännön mukaisesti.

5. OHJELMISTOPÄIVITYKSET. Samsung voi ohjelmiston alkuperäiskopion toimituspäivän jälkeen toimittaa tai tarjota sinulle ohjelmistoon liittyviä päivityksiä, versiopäivityksiä, täydennyksiä ja lisäosia (jos niitä on saatavilla), kuten virheiden korjauksia, palvelun päivityksiä (osittaisia tai täydellisiä), tuotteita tai laitteita, sekä aikaisemmin asennettuihin ohjelmistoihin tarkoitettuja päivityksiä ja parannuksia (myös kokonaan uusia versiota) (yhteiseltä nimeltään ”Päivitys”), joiden tarkoituksena on parantaa ohjelmiston toimintaa ja laitteen käyttöelämystä. Tätä käyttöoikeussopimusta sovelletaan kaikkiin päivityksen komponentteihin, jotka Samsung voi toimittaa tai tarjota sinulle ohjelmiston alkuperäiskopion toimituspäivän jälkeen, paitsi jos päivityksen mukana on toimitettu toiset ehdot. Jos haluat käyttää päivityksen välityksellä toimitettua ohjelmistoa, sinulla on oltava oikeudet Samsungin päivityksen edellytykseksi katsoman ohjelmiston käyttöön. Päivityksen jälkeen et enää saa käyttää päivityskelpoisuuden antanutta ohjelmistoa. Päivitetty ohjelmistoversio voi sisältää uusia toimintoja ja joissakin tapauksissa siitä on voitu poistaa joitakin aikaisempia toimintoja.

Päivitys on tavallisesti yleisesti saatavilla, mutta joissakin tapauksissa ohjelmistopäivitykset ovat hankittavissa vain verkko-operaattorilta. Tällöin ohjelmistopäivityksiin sovelletaan verkko-operaattorin kanssa solmitun sopimuksen ehtoja.

Kun Auto Update (Automaattinen päivitys) -toiminto on käytössä (System Update (Järjestelmän päivitys) -valikon tai Setting (Asetus) -kohdan Security (Suojaus) -valikon oletusasetuksena), laite lataa päivitykset ajoittain automaattisesti. Laite kysyy kuitenkin suostumustasi ennen päivitysten asentamista. Ottaen huomioon, kuinka tärkeää on saada tietoturvaohjelmistojen päivitykset ajallaan uusien uhkien vastaisen suojauksen varmistamiseksi, nämä päivitykset voidaan ladata ja asentaa automaattisesti. Suosittelemme laitteen optimaalisen toiminnan varmistamiseksi, että haet ajoittain uusia päivityksiä. Jos haluat välttää verkon datankäytön päivityksiä ladattaessa, valitse asetuksista Wi-Fi Only (Vain Wi-Fi) -vaihtoehto.

6. Jotkin ohjelmiston toiminnot voivat edellyttää, että laitteesta muodostetaan Internet-yhteys, ja verkko tai Internet-palveluntarjoaja voivat asettaa ohjelmiston käytölle rajoituksia. Jos laitteesta ei ole muodostettu Internet-yhteyttä Wi-Fi-yhteyden välityksellä, ohjelmisto käyttää matkapuhelinverkkoa, josta voi aiheutua lisäkustannuksia sopimuksesi mukaan. Laitteiston tai tietojen käyttömahdollisuuden sopivuus ja toimivuus voivat vaikuttaa joidenkin ohjelmiston toimintojen nautittavuuteen. 

7. OHJELMISTON SIIRTO.  Tätä käyttöoikeussopimusta tai siinä myönnettyjä ohjelmiston käyttöoikeuksia ei saa siirtää kolmannelle osapuolelle, paitsi jos mobiililaite, jonka mukana ohjelmisto toimitettiin, myydään. Tällöin siirron on käsitettävä ohjelmisto kokonaisuudessaan (kaikki komponentit, tallennusvälineet ja painetut materiaalit, päivitykset ja tämä käyttöoikeussopimus mukaan lukien), eikä ohjelmistosta saa säilyttää yhtäkään kopiota. Siirto ei saa olla epäsuora siirto, kuten luovutus. Ohjelmiston vastaanottavan loppukäyttäjän on ennen siirtoa hyväksyttävä kaikki käyttöoikeussopimuksen ehdot.

8. VIENTIRAJOITUKSET.  Ymmärrät, että ohjelmistoon sovelletaan eri maiden vientirajoituksia. Sitoudut noudattamaan kaikkia ohjelmistoa koskevia kansainvälisiä ja kansallisia lakeja, kaikki sovellettavat vientirajoituslait ja -määräykset mukaan lukien.   

9. SOPIMUKSEN PÄÄTTYMINEN.  Tämä käyttöoikeussopimus on voimassa, kunnes se lakkautetaan. Tämän käyttöoikeussopimuksen säätelemät oikeutesi lakkaavat automaattisesti ilman Samsungin erillistä ilmoitusta, jos rikot tämän käyttöoikeussopimuksen ehtoja. Tämän käyttöoikeussopimuksen voimassaoloajan päättymisen jälkeen sinun on lopetettava ohjelmiston käyttö kokonaan sekä tuhottava ohjelmiston kaikki osittaiset tai täydelliset kopiot.

10. Takuuta koskeva vastuuvapauslauseke.  JOS LAITTEEN MUKANA TOIMITETUSSA ERILLISESSÄ KIRJALLISESSA RAJOITETUSSA TAKUUSSA EI ERIKSEEN OLE MAINITTU, KAIKKI SAMSUNGIN TÄMÄN MOBIILILAITTEEN MUKANA TOIMITTAMAT OHJELMISTOT TOIMITETAAN ”SELLAISINAAN” JA ”SAATAVUUDEN MUKAAN” (SIIHEN KATSOMATTA, ONKO NE TOIMITETTU LAITTEEN MUKANA, LADATTU TAI HANKITTU MUULLA TAVALLA), ILMAN MINKÄÄNLAISTA SAMSUNGIN SUORAA TAI EPÄSUORAA TAKUUTA. SIINÄ MÄÄRIN KUIN SOVELLETTAVA LAKI SEN SALLII, SAMSUNG KIISTÄÄ KAIKKI SUORAT, EPÄSUORAT TAI LAKISÄÄTEISET TAKUUT, JOIHIN KUULUVAT MUUN MUASSA EPÄSUORAT TAKUUT, JOTKA KOSKEVAT SOVELTUVUUTTA KAUPANKÄYNNIN KOHTEEKSI TAI TIETTYYN KÄYTTÖTARKOITUKSEEN, TYYDYTTÄVÄÄ LAATUA TAI TYÖN AMMATTIMAISUUTTA, LUOTETTAVUUTTA TAI KÄYTETTÄVYYTTÄ, OIKEELLISUUTTA, VIRUKSETTOMUUTTA, HILJAISTA NAUTINTOA, KOLMANSIEN OSAPUOLTEN OIKEUKSIA TAI MUITA OIKEUKSIEN RIKKOMUKSIA, NÄIHIN KUITENKAAN RAJOITTUMATTA. JOILLAKIN LAINKÄYTTÖALUEILLA EPÄSUORIEN TAKUIDEN POISSULKEMINEN TAI RAJOITTAMINEN EI OLE SALLITTUA, JOTEN EDELLÄ MAINITUT POISSULKEMISET TAI RAJOITUKSET EIVÄT EHKÄ KOSKE SINUA. MITKÄÄN SAMSUNGILTA TAI SEN TYTÄRYHTIÖILTÄ HANKKIMASI SUULLISET TAI KIRJALLISET NEUVOT TAI TIEDOT EIVÄT MUUTA TÄTÄ SAMSUNGIN TAKUUTA KOSKEVAA VASTUUVAPAUSLAUSEKETTA TAI LUO SAMSUNGILLE MINKÄÄNLAISTA TAKUUVELVOLLISUUTTA. 

11. KOLMANSIEN OSAPUOLTEN SOVELLUKSET.  Tämän mobiililaitteen mukana voidaan toimittaa tai siihen voidaan ladata tiettyjä kolmansien osapuolten sovelluksia. Samsung ei esitä mitään näitä sovelluksia koskevia väitteitä. Koska Samsung ei millään tavalla pysty vaikuttamaan tällaisiin sovelluksiin, ymmärrät ja hyväksyt, että Samsung ei vastaa tällaisten sovellusten käytettävyydestä tai tällaisissa sovelluksissa olevista tai niiden kautta toimitettavista sisällöistä, mainoksista, tuotteista, palveluista tai muista materiaaleista. Erityisesti ymmärrät ja hyväksyt sen, että käytät kolmansien osapuolten sovelluksia täysin omalla riskilläsi ja että vastuu epätyydyttävästä laadusta, suorituskyvystä, oikeellisuudesta ja toiminnasta on kokonaan sinun. Velvollisuutenasi on huolehtia siitä, että käytettävässä sisällössä ei ole viruksia, matoja, troijalaisia ja muita luonteeltaan tuhoisia tekijöitä. Mobiililaitteessa viitataan kolmansien osapuolten nimiin, tuotemerkkeihin, tuotteisiin tai palveluihin vain käytön helpottamiseksi, nämä viittaukset eivät ole eikä niitä pidä ymmärtää kolmansien osapuolten tai niiden tuotteiden ja palveluiden kannatukseksi, tueksi tai suositukseksi eikä sitoutumiseksi niihin. Hyväksyt, että Samsung ei suoraan tai epäsuoraan vastaa mistään vahingoista tai menetyksistä, mukaan lukien mobiililaitteen vahingoittumisesta tai tietojen menettämisestä, jotka johtuvat tai väitetysti johtuvat tällaisissa sovelluksissa käytettävissä olevien tai niiden kautta toimitettavien kolmansien osapuolten sisältöjen, tuotteiden tai palveluiden käytöstä, niihin turvautumisesta tai liittyvät niihin. Ymmärrät ja hyväksyt, että kolmansien osapuolten sovellusten käyttöön sovelletaan kolmansien osapuolten sovellusten toimittajien käyttöehtoja, käyttöoikeussopimusta, tietosuojakäytäntöä tai muuta vastaavaa sopimusta ja että kolmansien osapuolten sovellusten toimittajille tietoisesti tai tietämättäsi antamiisi tietoihin tai henkilötietoihin sovelletaan kyseisten kolmansien osapuolten sovellusten tietosuojakäytäntöjä, jos tällaisia käytäntöjä on olemassa. SAMSUNG KIISTÄÄ VASTUUNSA TIETOJEN PALJASTAMISESTA TAI MUUSTA KOLMANSIEN OSAPUOLTEN SOVELLUSTEN TOIMITTAJIEN KÄYTÄNNÖISTÄ. SAMSUNG ERITYISESTI KIISTÄÄ VASTUUNSA HENKILÖKOHTAISTEN TIETOJESI TALLENNUKSESTA KOLMANSIEN OSAPUOLTEN SOVELLUSTEN TOIMITTAJIEN TOIMESTA SEKÄ SIITÄ, MITEN KOLMANSIEN SAPUOLTEN SOVELLUSTEN TOIMITTAJAT KÄYTTÄVÄT TÄLLAISIA HENKILÖKOHTAISIA TIETOJA.

12. SAMSUNGIN SOVELLUKSET.   Tämän mobiililaitteen mukana voidaan toimittaa tai siihen voidaan ladata tiettyjä Samsungin sovelluksia. Monet niistä vaativat rekisteröitymistä Samsungin palveluihin (”Samsung Account”), jolloin oikeutesi ja velvollisuutesi on esitetty Samsung Account -palvelun erillisissä käyttöehdoissa ja tietosuojakäytännöissä. Käytettävissä on myös Samsung Account -palvelun piiriin kuulumattomia sovelluksia ja palveluita, jotka edellyttävät niiden erillisten ehtojen ja tietosuojakäytäntöjen hyväksymistä. Ymmärrät ja hyväksyt, että tällaisten sovellusten ja palveluiden käyttöön sovelletaan niiden käyttöehtoja ja tietosuojakäytäntöjä.

13. Vastuunrajoitus.  SAMSUNG EI VASTAA MISTÄÄN VAHINGOISTA, JOTKA JOHTUVAT OHJELMISTON TAI MINKÄ TAHANSA KOLMANNEN OSAPUOLEN SOVELLUKSEN, SISÄLLÖN TAI TOIMINNON KÄYTÖSTÄ TAI KYVYTTÖMYYDESTÄ KÄYTTÄÄ NIITÄ, KUTEN EI MYÖSKÄÄN NÄIHIN LIITTYVISTÄ VAHINGOISTA. ESIMERKKEJÄ NÄISTÄ OVAT VIRHEISTÄ, LAIMINLYÖNNEISTÄ, KÄYTTÖKATKOISTA, VIOISTA, TOIMINTAAN TAI TIEDONSIIRTOON LIITTYVISTÄ VIIVEISTÄ, TIETOKONEVIRUKSISTA, YHTEYSONGELMISTA, VERKKOMAKSUISTA JA SOVELLUKSEN SISÄISISTÄ OSTOKSISTA JOHTUVAT VAHINGOT, KUTEN MYÖS KAIKKI MUUT SUORAT, EPÄSUORAT, ERITYISET, SATUNNAISET, VAROITTAVAT TAI VÄLILLISET VAHINGOT, VAIKKA SAMSUNGILLE OLISI ILMOITETTU TÄLLAISTEN VAHINKOJEN MAHDOLLISUUDESTA. JOILLAKIN LAINKÄYTTÖALUEILLA SATUNNAISTEN TAI VÄLILLISTEN VAHINKOJEN POISSULKEMINEN TAI RAJOITTAMINEN EI OLE SALLITTUA, JOTEN EDELLÄ MAINITUT POISSULKEMISET TAI RAJOITUKSET EIVÄT EHKÄ KOSKE SINUA. EDELLÄ MAINITTUIHIN SEIKKOIHIN KATSOMATTA SAMSUNG ELECTRONICS CO., LTD:N KOKONAISVASTUU TÄSSÄ MOBIILILAITTEESSA KÄYTETYN OHJELMISTON TAI KOLMANSIEN OSAPUOLTEN SOVELLUSTEN KÄYTÖSTÄ TAI MUISTA TÄMÄN KÄYTTÖEHTOSOPIMUKSEN EHDOISTA JOHTUVISTA KAIKISTA MENETYKSISTÄ, VAHINGOISTA TAI KANTEISTA RAJOITTUU OSTAJAN TÄSTÄ MOBIILILAITTEESTA TAI MOBIILILAITTEEN MUKANA TOIMITETUSTA KOLMANNEN OSAPUOLEN OHJELMISTOSTA MAKSAMAAN SUMMAAN, PERUSTUIPA VASTUU SOPIMUKSEEN, OIKEUDENLOUKKAUKSEEN TAI MUUHUN SEIKKAAN. EDELLÄ MAINITTUJA RAJOITUKSIA, POISSULKEMISIA JA VASTUUVAPAUSLAUSEKKEITA (MUKAAN LUKIEN OSIA 10, 11, 12 JA 13) SOVELLETAAN NIIN PITKÄLTI KUIN LAKI SEN SALLII, VAIKKA KORVAUS EI VASTAISIKAAN OLENNAISTA TARKOITUSTAAN.

14. SOVELLETTAVA LAKI.  Tähän käyttöoikeussopimukseen sovelletaan sen lainkäyttöalueen lakeja, jolla asut, lakisääteisten määräysten ristiriitoihin katsomatta. YK:n kansainvälinen kauppalaki ei päde tähän sopimukseen, sen soveltaminen suljetaan erityisesti pois. 

15. RIITOJEN RATKAISEMINEN.  
Jos tästä käyttöoikeussopimuksesta tai ohjelmiston käytöstä jollakin tavalla syntynyttä riitaa, kiistaa tai mielipide-eroa ei pystytä sopimaan, siihen sovelletaan oman lainkäyttöalueesi tuomioistuimien ei-yksinomaista tuomiovaltaa. Edellä mainittuihin ehtoihin katsomatta Samsung voi hakea kieltomääräystä (tai muuta samantyyppistä kiireellistä kieltotuomiota) millä tahansa lainkäyttöalueella.

16. SOPIMUSKOKONAISUUS; ERILLISYYS. Tämä käyttöoikeussopimus muodostaa ohjelmistoa koskevan sopimuskokonaisuuden sinun ja Samsungin välillä, ja se korvaa kaikki aikaisemmat tai nykyiset, kirjallisesti tai suullisesti esitetyt viestit, ehdotukset ja esitykset, jotka liittyvät ohjelmistoon tai muihin tämän käyttöoikeussopimuksen käsittelemiin aiheisiin. Jos jokin tämän käyttöoikeussopimuksen ehdoista katsotaan pätemättömäksi, mitätöidyksi, toimeenpanokelvottomaksi tai laittomaksi, kaikki muut ehdot jäävät edelleen voimaan. 

