Ugovor o licenci za softver za krajnjeg korisnika

VAŽNO, ČITAJTE PAŽLJIVO: Ugovor o licenci za krajnjeg korisnika („EULA“) pravni je ugovor između vas (fizičke ili pravne osobe) i tvrtke Samsung Electronics Co., Ltd. („Samsung“) u svezi softvera koji je vlasništvo tvrtke Samsung i povezanih tvrtki, kao i dobavljača i nositelja licenci treće strane. Softver kojem je namijenjen ovaj Ugovor o licenci za krajnjeg korisnika uključuje računalni softver i može uključivati povezane medije, tiskane materijale te dokumentaciju na mreži ili elektronsku dokumentaciju u svezi vaše uporabe ovog uređaja („Softver“).  

Za uobičajen rad uređaja potrebno je prethodno instalirati softver. KORIŠTENJEM UREĐAJA ILI NJEGOVOG SOFTVERA KOJI STE PRETHODNO INSTALIRALI PRIHVAĆATE UVJETE OVOG UGOVORA O LICENCI ZA KRAJNJEG KORISNIKA. AKO NE PRIHVAĆATE OVE UVJETE, NEMOJTE KORISTITI UREĐAJ ILI SOFTVER. 

1. DODJELA LICENCE. Samsung vam dodjeljuje sljedeća prava, pod uvjetom da se pridržavate svih uvjeta i odredbi ovog Ugovora o licenci za krajnjeg korisnika: smijete instalirati, koristiti, pristupiti, prikazati i pokrenuti jednu kopiju Softvera na lokalnom tvrdom disku (diskovima) ili drugome mediju za trajnu pohranu na jednom računalu te istovremeno koristiti Softver na jednom računalu ili mobilnom uređaju, a nije vam dopušteno učiniti Softver dostupnim preko mreže kako bi se istovremeno koristio na više računala. Smijete napraviti jednu kopiju Softvera u strojno čitljivom obliku samo u svrhu sigurnosnog kopiranja – pod uvjetom da sigurnosna kopija sadrži sve napomene o autorskim ili drugim vlasničkim pravima sadržane na originalu.

Određene stavke Softvera mogu ovisiti o licenci otvorenog izvora. Odredbe licence otvorenog izvora mogu imati prednost nad nekim uvjetima ovog Ugovora o licenci. Primjenjive licence otvorenog izvora dostupne su vam u odjeljku Pravne obavijesti u izborniku Postavke na vašem uređaju. 

2. REZERVACIJA PRAVA I VLASNIŠTVA. Samsung zadržava sva prava koja vam nisu izravno dodijeljena ovim Ugovorom o licenci. Softver je zaštićen autorskim pravima i drugim zakonima i ugovorima o intelektualnom vlasništvu. Samsung ili njegovi dobavljači posjeduju naziv, autorska prava i druga prava na intelektualno vlasništvo za Softver. Softver se izdaje pod licencom i nije na prodaju.

3. OGRANIČENJA PRAVA KRAJNJIH KORISNIKA. Nije vam dopušteno provoditi obrnuti inženjering, programski analizirati, rastavljati ili na bilo koji drugi način pokušati otkriti izvorni kod ili algoritme Softvera (osim i samo u tolikoj mjeri u kojoj primjenjivi zakon izričito dopušta takvu aktivnost bez obzira na ograničenja), ili mijenjati ili isključiti značajke Softvera ili stvoriti izvedeno djelo na temelju Softvera. Zabranjeno je iznajmljivanje, davanje u zakup, posudba, prijenos licence ili pružanje komercijalnih usluga primanja Softvera.

4. PRISTANAK NA KORIŠTENJE PODATAKA. Prihvaćate da tvrtka Samsung i njezini suradnici sakupljaju i koriste tehničke podatke prikupljene putem usluga podrške za proizvod povezanih s dobivenim Softverom. Takvi su podaci IMEI (jedinstveni identifikacijski broj uređaja), broj uređaja, naziv modela, korisnički kod, podaci o pristupu, trenutačna verzija SW-a uređaja, MCC (kod zemlje mobitela), MNC (kod mobilne mreže). Tvrtka Samsung i njezini suradnici smiju koristiti ove informacije isključivo s ciljem poboljšanja proizvoda ili pružanja prilagođenih usluga ili tehnologija te ih neće otkriti u obliku kojim će vas se osobno identificirati. S vašim informacijama u svako će se doba postupati u skladu sa Samsungovim pravilima privatnosti, koja možete pogledati na: http://account.samsung.com/membership/pp.

5. AKTUALIZACIJE SOFTVERA. Samsung vam može pružiti ili omogućiti pristup aktualizacijama, nadogradnji, dodacima i komponentama za nadogradnju (ako postoje) Softvera, uključujući popravke grešaka, nadogradnju usluga (djelomično ili u cjelini), proizvode ili uređaje te aktualizacije i poboljšanja prethodno instaliranog softvera (uključujući potpuno nove verzije), (zajedničkim nazivom „Aktualizacija“), počevši od datuma kada kupite prvu kopiju Softvera, s ciljem poboljšanja Softvera i pružanja najboljeg mogućeg korisničkog iskustva s vašim uređajem. Ugovor o licenci za krajnjeg korisnika primjenjuje se na sve dijelove Aktualizacije ili Aktualizaciju u cjelini koje vam Samsung pruži ili kojima vam omogući pristup od datuma prve kupnje kopije Softvera, osim ako uz spomenutu Aktualizaciju ne odredimo drukčije uvjete. Za korištenje Softvera koji pružamo putem Aktualizacije morate posjedovati licencu za Softver koji je Samsung odredio pogodnim za Aktualizaciju. Nakon Aktualizacije više ne možete koristiti Softver na temelju kojeg ste dobili mogućnost Aktualizacije. Aktualizirana verzija Softvera može dodati nove funkcije i, u rijetkim slučajevima, može obrisati postojeće funkcije.

Premda će Aktualizacija biti općenito dostupna, u rijetkim okolnostima aktualizacije Softvera moći će vam pružiti samo vaš davatelj mreže i takve će aktualizacije Softvera podlijegati vašoj ugovornoj vezi s davateljem mreže.

S uključenom funkcijom „Automatske aktualizacije“ (kao zadana postavka u izborniku za aktualizaciju sustava ili sigurnosnom izborniku u Postavkama), na vaš će se uređaj s vremena na vrijeme automatski skidati Aktualizacije. Međutim, vaš će uređaj zatražiti dopuštenje prije instalacije svake Aktualizacije. No, uzimajući u obzir važnost pravovremenog primanja Aktualizacija za sigurnosni softver koji štiti od novih prijetnji, takva Aktualizacija može se automatski skinuti i instalirati. Preporučujemo da s vremena na vrijeme provjerite dostupnost novih Aktualizacija kako biste omogućili optimalno korištenje uređaja. Želite li izbjeći bilo kakvo korištenje mrežnih podataka za preuzimanje Aktualizacije, u Postavkama izaberite mogućnost "Samo Wi-Fi".

6. Neke značajke Softvera mogu zahtijevati od vašeg uređaja pristup Internetu i mogu podlijegati ograničenjima vaše mreže ili davatelja internetske usluge. Osim ako je uređaj spojen na Internet putem Wi-Fi veze, Softver će pristupiti uređaju preko vaše mobilne mreže, što može uzrokovati dodatne troškove ovisno o vašoj tarifi. K tome, na vaše uživanje u nekim značajkama Softvera može utjecati prikladnost i rad hardvera uređaja ili pristupa podacima. 

7. PRIJENOS SOFTVERA. Nije vam dopušten prijenos Ugovora o licenci za krajnjeg korisnika ili prava na Softver koja su vam ovdje dodijeljena trećoj strani osim ako to nije u svezi prodaje mobilnog uređaja s kojim ste dobili Softver. U tom slučaju prijenos mora uključivati sav Softver (uključujući sve dijelove, medije i tiskani materijal, nadogradnje, ovaj Ugovor o licenci) i ne smijete zadržati nijednu kopiju Softvera. Prijenos ne može biti neizravan, kao što je konsignacija. Prije prijenosa krajnji korisnik koji prima softver mora prihvatiti sve uvjete Ugovora o licenci za krajnjeg korisnika.

8. OGRANIČENJA IZVOZA. Prihvaćate da Softver podliježe ograničenjima izvoza različitih država. Pristajete se pridržavati svih primjenjivih međunarodnih i nacionalnih zakona koji se odnose na Softver, uključujući sve primjenjive zakone i propise o ograničenju izvoza.   

9. PREKID. Ugovor o licenci za krajnjeg korisnika važeći je do prekida. Prava koja ste dobili ovim Ugovorom o licenci prekinut će se automatski bez prethodne Samsungove obavijesti ako se ne budete pridržavali navedenih uvjeta i odredbi Ugovora. Nakon prekida Ugovora o licenci morate prekinuti svu uporabu Softvera i uništiti sve kopije Softvera, djelomične ili cjelovite.

10. Odricanje od jamstva. OSIM AKO NIJE DRUKČIJE NAVEDENO U IZRIČITOM OGRANIČENOM JAMSTVU U PISANOM OBLIKU KOJI STE DOBILI SA SVOJIM UREĐAJEM, SAV SOFTVER KOJI VAM SAMSUNG PRUŽA S OVIM MOBILNIM UREĐAJEM (BILO DA JE UKLJUČEN U UREĐAJ, PREUZET ILI DOBIVEN NA NEKI DRUGI NAČIN) PRUŽEN JE „KAKAV JEST“ I „PREMA DOSTUPNOSTI“, BEZ BILO KAKVIH JAMSTAVA TVRTKE SAMSUNG, BILO IZREČENIH ILI PODRAZUMIJEVANIH. DO NAJVEĆE MJERE KOJU DOPUŠTA ZAKON, SAMSUNG SE IZRIJEKOM ODRIČE BILO KAKVIH JAMSTAVA, IZREČENIH, PODRAZUMIJEVANIH ILI ZAKONSKIH, UKLJUČUJUĆI, ALI NE OGRANIČAVAJUĆI SE NA, JAMSTVA KOJA SE ODNOSE NA PRIKLADNOST ZA PRODAJU, ZADOVOLJAVAJUĆU KVALITETU ILI STRUČNOST, PRIKLADNOST ZA ODREĐENU SVRHU, POUZDANOST ILI DOSTUPNOST, TOČNOST, MANJAK VIRUSA, TIHO UŽIVANJE, NEKRŠENJE PRAVA TREĆIH STRANA ILI DRUGO KRŠENJE PRAVA. NEKE DRŽAVE NE DOPUŠTAJU IZUZIMANJE ILI OGRANIČENJE PODRAZUMIJEVANIH JAMSTAVA, STOGA SE PRETHODNO NAVEDENI IZUZECI ILI OGRANIČENJA MOŽDA NE ODNOSE NA VAS. OVO ODRICANJE OD JAMSTVA TVRTKE SAMSUNG U VEZI SOFTVERA NEĆE SE SMATRATI IZMIJENJENIM AKO PRIMITE SAVJETE ILI INFORMACIJE, BILO USMENE ILI PISMENE, OD TVRTKE SAMSUNG ILI NJEZINIH SURADNIKA, NITI ĆE TIME TVRTKA SAMSUNG PREUZETI IKAKVO JAMSTVO. 

11. APLIKACIJE TREĆIH STRANA. Određene aplikacije trećih strana mogu biti uključene u ovaj mobilni uređaj ili se na njega mogu preuzeti. Samsung nije odgovoran za spomenute aplikacije. S obzirom na to da Samsung nema kontrole nad ovim aplikacijama, prihvaćate i slažete se da Samsung nije odgovoran za dostupnost spomenutih aplikacija, niti je odgovoran za bilo kakav sadržaj, oglašavanje, proizvode, usluge i druge materijale koje pružaju aplikacije ili koji su dostupni putem aplikacija. Izričito prihvaćate i slažete se s uporabom aplikacija trećih strana isključivo na vlastitu odgovornost, kao i da je čitava opasnost nezadovoljavajuće kvalitete, rada, točnosti i truda isključivo vaša osobna odgovornost. Na vama je da poduzmete mjere opreza kako biste bili sigurni da značajke koje odlučite koristiti ne sadržavaju viruse, crve, trojanske konje ili druge stavke opasne prirode. Bilo kakvi nazivi, marke, proizvodi ili usluge trećih strana na ovom mobilnom uređaju pružaju se isključivo radi vaše praktičnosti i ne označavaju niti podrazumijevaju podupiranje, sponzoriranje ili pristajanje uz treću stranu ili njezine proizvode ili usluge. Prihvaćate da Samsung neće biti odgovoran, izravno ili neizravno, za bilo kakvu štetu ili gubitke, uključujući ali ne ograničavajući se na bilo kakvu štetu po mobilni uređaj ili gubitak podataka, uzrokovane, ili za koje se smatra da su uzrokovani, ili koji su proizašli iz uporabe ili oslanjanja na sadržaj, proizvode ili usluge trećih strana dostupne na spomenutim aplikacijama ili putem aplikacija. Prihvaćate i slažete se da uporaba bilo koje aplikacije treće strane podliježe Uvjetima uporabe, Ugovoru o licenci za krajnjeg korisnika, Pravilima privatnosti ili drugim sličnim ugovorima davatelja aplikacije treće strane te da će sve informacije i osobni podaci koje pružite, namjerno ili nenamjerno, davatelju aplikacije treće strane, podlijegati pravilima privatnosti davatelja aplikacije treće strane, ako takva pravila postoje. SAMSUNG SE ODRIČE BILO KAKVE ODGOVORNOSTI S OBZIROM NA OTKRIVANJE INFORMACIJA ILI DRUGE PRAKSE DAVATELJA APLIKACIJA TREĆE STRANE. SAMSUNG SE IZRIJEKOM ODRIČE JAMSTVA ZA SLUČAJ DA DAVATELJ TREĆE STRANE BILJEŽI VAŠE OSOBNE INFORMACIJE, ODNOSNO U SVEZI DAVATELJEVE MOGUĆE UPORABE TAKVIH OSOBNIH INFORMACIJA.

12. SAMSUNG APLIKACIJE. Određene Samsung aplikacije i usluge mogu biti uključene u ovaj mobilni uređaj ili se na njega mogu preuzeti. Za mnoge je potrebna registracija za Samsung usluge („Samsung račun“) i vaša prava i obveze bit će navedeni u posebnim uvjetima i odredbama i pravilima privatnosti za Samsung račun. Također postoje aplikacije i usluge koje nisu povezane sa Samsung računom i za koje je potreban pristanak na posebne uvjete i odredbe i pravila privatnosti. Ovim putem izrijekom prihvaćate i slažete se s time da vaša uporaba takvih aplikacija i usluga podliježe primjenjivim uvjetima i odredbama i pravilima privatnosti.

13. Ograničenje odgovornosti. SAMSUNG NEĆE BITI ODGOVORAN ZA BILO KAKVU ŠTETU KOJA PROIZLAZI IZ ILI JE POVEZANA S UPORABOM ILI NEMOGUĆNOŠĆU UPORABE SOFTVERA ILI APLIKACIJE TREĆE STRANE, NJEZINOG SADRŽAJA ILI FUNKCIONALNOSTI, UKLJUČUJUĆI, ALI NE OGRANIČAVAJUĆI SE NA, ŠTETU UZROKOVANU ILI POVEZANU S GREŠKAMA, PROPUSTIMA, PREKIDIMA, KVAROVIMA, ZASTOJIMA U RADU ILI PRIJENOSU, RAČUNALNIM VIRUSIMA, NEMOGUĆNOŠĆU SPAJANJA, TROŠKOVIMA MREŽE, KUPNJAMA UNUTAR APLIKACIJE, KAO I SVIM OSTALIM IZRAVNIM, NEIZRAVNIM, POSEBNIM, SLUČAJNIM, PRIMJERNIM ILI POSLJEDIČNIM ŠTETAMA, ČAK I AKO JE SAMSUNG OBAVIJEŠTEN O MOGUĆNOSTI TAKVIH ŠTETA. NEKE DRŽAVE NE DOPUŠTAJU IZUZIMANJE ILI OGRANIČENJE SLUČAJNIH ILI POSLJEDIČNIH ŠTETA, STOGA SE PRETHODNO NAVEDENI IZUZECI ILI OGRANIČENJA MOŽDA NE ODNOSE NA VAS. NEOVISNO O NAVEDENOM, UKUPNA ODGOVORNOST TVRTKE SAMSUNG ELECTRONICS CO. ZA SVE VAŠE GUBITKE, ŠTETU, UZROKE RADNJI, UKLJUČUJUĆI ALI NE OGRANIČAVAJUĆI SE NA, ONE KOJE SE TEMELJE NA UGOVORU, KRŠENJU UGOVORA ILI DRUGO, ŠTO PROIZLAZI IZ VAŠE UPORABE SOFTVERA ILI APLIKACIJA TREĆIH STRANA NA OVOM MOBILNOM UREĐAJU, ILI NA TEMELJU BILO KOJE DRUGE ODREDBE OVOG UGOVORA O LICENCI ZA KRAJNJEG KORISNIKA, NEĆE PREMAŠITI IZNOS KOJI JE KUPAC PLATIO POSEBNO ZA OVAJ MOBILNI UREĐAJ ILI BILO KOJU APLIKACIJU TREĆE STRANE KOJU STE DOBILI S OVIM MOBILNIM UREĐAJEM. NAVEDENA OGRANIČENJA, IZUZECI I ODRICANJA OD ODGOVORNOSTI (UKLJUČUJUĆI DIJELOVE 10, 11, 12 I 13) PRIMIJENIT ĆE SE DO NAJVEĆE MJERE DOPUŠTENE PRIMJENJIVIM PRAVOM, ČAK I AKO POPRAVCI NE USPIJU U SVOJOJ NAMIJENJENOJ SVRSI.

14. PRIMJENJIVO PRAVO. Ovaj Ugovor o licenci za krajnjeg korisnika podliježe zakonima države čiji ste državljanin, bez obzira na sukob zakonskih odredbi. Ovaj Ugovor o licenci ne podliježe Konvenciji UN-a o ugovorima o međunarodnoj prodaji proizvoda, iz čije je primjene izrijekom izuzet. 

15. RJEŠAVANJE SPOROVA.  
Ako se spor, neslaganje ili razlika koji na bilo koji način proizlaze iz ovog Ugovora o licenci ili iz vaše uporabe Softvera ne riješe prijateljski, bit će podložni neekskluzivnoj nadležnosti sudova država čiji ste državljanin. Neovisno o navedenom, Samsung može zatražiti pravni lijek (ili ekvivalentnu vrsti hitne pravne pomoći) u bilo kojoj državi.

16. ČITAV UGOVOR; PRAVO NA ODŠTETU. Ovaj Ugovor o licenci za krajnjeg korisnika između vas i Samsunga u svezi Softvera zamjenjuje sve prijašnje ili važeće usmene ili pismene dogovore, prijedloge i tvrdnje u svezi Softvera ili bilo kojeg drugog predmeta pokrivenog ovim Ugovorom o licenci. Ako se bilo koja odredba ovog Ugovora o licenci bude smatrala poništenom, nevažećom, neprovedivom ili nezakonitom, ostale odredbe nastavit će se smatrati pravovaljanima. 

