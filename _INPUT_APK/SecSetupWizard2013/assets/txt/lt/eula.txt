Galutinio naudotojo licencijos sutartis dėl programinės įrangos

SVARBU. ATIDŽIAI PERSKAITYKITE. Ši galutinio naudotojo licencijos sutartis (GNLS) yra jūsų (kaip individualaus asmens arba atskiro subjekto) ir „Samsung Electronics Co., Ltd.“ („Samsung“) sutartis dėl „Samsung“, jos dukterinėms įmonėms ir trečiųjų šalių tiekėjams bei licencijų išdavėjams priklausančios programinės įrangos, kuri apima kompiuterinę programinę įrangą, taip pat gali apimti susijusias laikmenas, spausdintą medžiagą, internetinius arba elektroninius dokumentus, susijusius su šio įrenginio naudojimu („programinė įranga“).  

Norint naudotis šiuo įrenginiu, reikalinga įprastai veikianti iš anksto įkelta programinė įranga. NAUDODAMIESI ŠIUO ĮRENGINIU ARBA JAME IŠ ANKSTO ĮKELTA PROGRAMINE ĮRANGA, SUTINKATE SU ŠIOS GNLS SĄLYGOMIS. JEI SU ŠIOMIS SĄLYGOMIS NESUTINKATE, NENAUDOKITE ĮRENGINIO ARBA PROGRAMINĖS ĮRANGOS.

1. LICENCIJA SUTEIKIAMOS TEISĖS. Jei sutinkate laikytis visų šios GNLS sąlygų ir nuostatų, „Samsung“ jums suteikia šias teises: galite vieno kompiuterio vietiniame (-iuose) standžiajame (-iuosiuose) diske (-uose) arba kitoje nuolatinėje laikmenoje įdiegti, naudoti, pasiekti, rodyti ekrane ir vykdyti vieną programinės įrangos kopiją, nesuteikiant prieigos prie jos tinkle, kur ją vienu metu būtų galima naudoti keliuose kompiuteriuose. Galite pasidaryti vieną atsarginę programinės įrangos kopiją kompiuterio nuskaitoma forma, tačiau joje turi išlikti visa originale pateikta autorių teisių informacija arba kita informacija apie nuosavybės teises.

Tam tikriems programinės įrangos elementams gali būti taikomos atvirosios programinės įrangos licencijos. Atvirosios programinės įrangos licencijos nuostatos gali būti viršesnės už kai kurias šios GNLS sąlygas. Atitinkamas atvirosios programinės įrangos licencijas rasite savo įrenginio meniu „Settings“ (nuostatos) dalyje „Legal Notices“ (teisiniai pranešimai).

2. TEISIŲ IR NUOSAVYBĖS IŠLAIKYMAS. Visos šioje GNLS tiesiogiai jums nesuteiktos teisės priklauso „Samsung“. Programinė įranga ginama autorių teisių ir kitų intelektinės nuosavybės įstatymų ir sutarčių. „Samsung“ arba jos tiekėjams priklauso programinės įrangos pavadinimas, autorių teisės ir kitos intelektinės nuosavybės teisės. Programinė įranga ne parduodama, o licencijuojama.

3. GALUTINIO NAUDOTOJO TEISIŲ APRIBOJIMAI. Draudžiama perdaryti, dekompiliuoti, ardyti arba kitaip bandyti atrasti programinės įrangos kodą arba algoritmus (išskyrus tuos atvejus, kai tokia veikla leidžiama pagal galiojančius įstatymus, neprieštaraujančius šiam apribojimui), taip pat modifikuoti arba pašalinti programinės įrangos funkcijas arba programinės įrangos pagrindu kurti išvestinius darbus. Jūs negalite nuomoti, skolinti, pakartotinai licencijuoti programinės įrangos ir teikti komercinės jos nuomos paslaugas.

4. SUTIKIMAS NAUDOTI DUOMENIS. Jūs sutinkate, kad „Samsung“ ir jos dukterinės bendrovės gali produkto palaikymo paslaugų tikslais rinkti ir naudoti su jūsų naudojama programine įranga susijusią techninę informaciją, tokią kaip IMEI (unikalus jūsų įrenginio identifikacijos numeris), įrenginio numeris, modelio pavadinimas, kliento kodas, įrašai apie prisijungimus, jūsų įrenginio programinės įrangos versija, šalies mobilusis kodas, mobiliojo tinklo kodas. „Samsung“ ir jos dukterinės įmonės šią informaciją gali naudoti tik siekdamos patobulinti savo produktus arba teikti jums pritaikytas paslaugas arba technologijas ir neatskleis šios informacijos jokiais būdais, galinčiais padėti jus identifikuoti. Visais atvejais jūsų duomenims bus taikoma „Samsung“ privatumo politika, su kuria galima susipažinti: http://account.samsung.com/membership/pp.

5. PROGRAMINĖS ĮRANGOS NAUJINIAI. Siekiant patobulinti programinę įrangą ir praplėsti naudojimosi įrenginiu galimybes, „Samsung“ gali pateikti jums arba suteikti prieigą prie programinės įrangos naujinių, patobulinimų, priedų ir papildinių komponentų (jei tokių yra), įskaitant klaidų taisymus, paslaugos naujinių (dalies ar visos), produktų ir įrenginių, anksčiau įdiegtos programinės įrangos naujinių ir patobulinimų (įskaitant visiškai naujas versijas) (kartu vadinama „Naujinys“) po to, kai jūs gaunate pradinę programinės įrangos kopiją. Ši EULA (galutinio naudotojo licencijos sutartis) taikoma viskam ir bet kurio komponento naujiniui, kurį „Samsung“ gali pateikti jums ar prie kurio gali suteikti prieigą nuo to laiko, kai gaunate pradinę programinės įrangos kopiją, išskyrus atvejus, kai konkrečiam naujiniui taikomos kitos sąlygos. Norėdami naudoti naujinyje pateiktą programinę įrangą, pirmiausia privalote turėti licenciją „Samsung“ nurodytai programinei įrangai, suteikiančią teisę naudotis naujiniu. Atnaujinus nebegalėsite naudotis programine įranga, kuri suformuota remiantis jūsų teisę į atnaujinimą. Atnaujintoje programinės įrangos versijoje gali būti pridėtos naujos funkcijos, o kai kuriais retais atvejais gali būti ištrintos esamos funkcijos.

Nors naujinys prieinamas visada, kai kuriais išskirtiniais atvejais programinės įrangos naujinius teikia tik tinklo operatorius, ir tokius programinės įrangos naujinius reglamentuoja jūsų sutartis su tinklo operatoriumi.

Kai įjungta automatinio naujinimo funkcija (pagal numatytuosius nustatymus sistemos naujinimo meniu ar saugos meniu nustatymuose), jūsų įrenginys kartais atsisiųs kai kuriuos naujinius automatiškai. Prieš diegiant bet kurį naujinį, įrenginys paklaus jūsų leidimo. Tačiau nurodyta naujinių, skirtų apsaugos programinei įrangai, gavimo svarba tam tikru laiku apsaugos nuo naujų gijų gavimo; toks naujinys gali būti atsiųstas ir įdiegtas automatiškai. Kad galėtumėte optimaliai naudotis savo įrenginiu, rekomenduojama periodiškai tikrinti naujų naujinių prieinamumą. Jei norite, kad tinklo duomenys nebūtų naudojami siekiant atsisiųsti naujinius, nustatymuose turėtumėte pasirinkti parinktį „Tik „Wi-Fi“

6. Kai kurioms programinės įrangos funkcijoms gali būti reikalinga interneto prieiga, todėl jų naudojimą gali apriboti jūsų mobiliojo ryšio arba interneto teikėjas. Jei įrenginys nėra prijungtas prie „Wi-Fi“ tinklo, programinė įranga naudos mobiliojo ryšio tinklo duomenis, kurie gali būti papildomai apmokestinti pagal jūsų mokėjimo planą. Kai kurių programinės įrangos funkcijų naudojimui gali turėti įtakos jūsų įrenginio techninės įrangos tinkamumas ir veikimas bei prieiga prie duomenų. 

7. PROGRAMINĖS ĮRANGOS PERLEIDIMAS. Šios GNLS arba ja suteiktų teisių į programinę įrangą negalite perleisti jokiai trečiajai šaliai, nebent ji parduodama kartu su mobiliuoju įrenginiu. Tokiu atveju turi būti perleista visa programinė įranga (įskaitant visas komponentų dalis, laikmenas ir spausdintą medžiagą, naujinimus ir šią GNLS), o sau negalite pasilikti jokių programinės įrangos kopijų. Perleidimas negali būti netiesioginis, pavyzdžiui, konsignacija. Prieš perleidžiant programinę įrangą, ją gausiantis galutinis naudotojas turi sutikti su visomis GNLS sąlygomis.

8. EKSPORTAVIMO APRIBOJIMAI. Jūs suprantate, kad programinei įrangai taikomi įvairių šalių eksportavimo apribojimai. Jūs sutinkate laikytis visų programinei įrangai taikomų tarptautinių ir šalies įstatymų, įskaitant visus galiojančius eksporto ribojimo įstatymus ir reglamentus.   

9. NUTRAUKIMAS. Ši GNLS galioja tol, kol jis bus nutraukta. Šia licencija jums suteiktos teisės bus automatiškai nutrauktos be „Samsung“ įspėjimo, jei pažeisite kurias nors šios GNLS sąlygas ir nuostatas. Nutraukus šią GNLS, turite nutraukti programinės įrangos naudojimą ir sunaikinti visas jos kopijas (visas arba dalines).

10. Garantijos atsisakymas. NEBENT ATSKIRAI IR AIŠKIAI NURODYTA KITAIP RAŠYTINĖJE RIBOTOJOJE GARANTIJOJE, PATEIKTOJE SU JŪSŲ ĮRENGINIU, VISA KARTU SU ŠIUO MOBILIUOJU ĮRENGINIU „SAMSUNG“ TEIKIAMA PROGRAMINĖ ĮRANGA (ĮDIEGTA ĮRENGINYJE, ATSIŲSTA ARBA ĮSIGYTA KITAIP) TEIKIAMA TOKIA, KOKIA YRA, IR TIEK, KIEK YRA PRIEINAMA, NESUTEIKIANT JOKIŲ TIESIOGINIŲ ARBA NETIESIOGINIŲ GARANTIJŲ. KIEK LEIDŽIA GALIOJANTYS ĮSTATYMAI, „SAMSUNG“ ATSISAKO TEIKTI BET KOKIĄ TIESIOGINĘ, NUMANOMĄ ARBA ĮSTATYMINĘ GARANTIJĄ, ĮSKAITANT, BET TUO NEAPSIRIBOJANT, NUMANOMAS GARANTIJAS DĖL TINKAMUMO PARDUOTI, PATENKINAMOS KOKYBĖS ARBA MEISTRIŠKUMO, TINKAMUMO TAM TIKRAM TIKSLUI, PATIKIMUMO ARBA PRIEINAMUMO, TIKSLUMO, VIRUSŲ IR TRUKDŽIŲ NEBUVIMO, TREČIŲJŲ ŠALIŲ TEISIŲ ARBA KITŲ TEISIŲ NEPAŽEIDIMO. KAI KURIOS JURISDIKCIJOS NELEIDŽIA DARYTI IŠIMČIŲ AR APRIBOTI NUMANOMŲ GARANTIJŲ, TODĖL AUKŠČIAU PATEIKTOS IŠIMTYS IR APRIBOJIMAI GALI JUMS IR NEBŪTI TAIKOMI. JOKIA IŠ „SAMSUNG“ ARBA JOS DUKTERINIŲ ĮMONIŲ ŽODŽIU ARBA RAŠTU GAUTA KONSULTACIJA ARBA INFORMACIJA NEKEIČIA ŠIO GARANTIJOS DĖL PROGRAMINĖS ĮRANGOS ATSISAKYMO IR NESUTEIKIA JOKIŲ „SAMSUNG“ GARANTIJŲ. 

11. TREČIŲJŲ ŠALIŲ PROGRAMOS. Mobiliajame įrenginyje gali būti įdiegtos arba į jį gali būti atsisiųstos tam tikros trečiųjų šalių programos. „Samsung“ šioms programoms neatstovauja ir visiškai jų nekontroliuoja. Todėl jūs suprantate ir sutinkate, kad „Samsung“ neatsako už tokių programų prieinamumą, taip pat už jokį jų teikiamą turinį, reklamas, produktus, paslaugas ir kt. Jūs tiesiogiai pareiškiate ir sutinkate, kad trečiųjų šalių programomis naudojatės tik savo rizika ir kad už bet kokią patenkinamos kokybės, veikimo, tikslumo ir bandymų riziką atsakote tik jūs. Jūs turite užtikrinti, kad jūsų pasirinktose naudoti programose nebus virusų, kirminų, Trojos arklių ir kitų kenksmingų elementų. Nuorodos į bet kokius trečiųjų šalių pavadinimus, žymes, produktus arba paslaugas šiame mobiliajame įrenginyje teikiamos tik jūsų patogumui ir nereiškia trečiosios šalies ar jos produktų ir paslaugų siūlymo, rėmimo, rekomendacijos arba ryšio su ja. Jūs sutinkate, kad „Samsung“ nebus tiesiogiai ar netiesiogiai atsakinga arba atskaitinga už jokią žalą arba nuostolius, įskaitant, bet tuo neapsiribojant, bet kokią mobiliajam įrenginiui padarytą žalą arba duomenų praradimą, sukeltus arba įtariamai sukeltus arba susijusius su bet kokio toje programoje esančio arba per ją teikiamo trečiosios šalies turinio, produktų arba paslaugų naudojimu. Jūs patvirtinate ir sutinkate, kad naudojimuisi bet kokia trečiosios šalies programa taikomos šios programos tiekėjo naudojimosi sąlygos, licencijos sutartis, privatumo politikos nuostatos arba kitos panašios sutartys ir kad bet kokia informacija arba asmeniniai duomenys, kuriuos žinodami arba nežinodami pateiksite šiam trečiosios šalies programos tiekėjui, bus tvarkomi pagal šio tiekėjo privatumo politikos nuostatas (jei yra). „SAMSUNG“ NEPRISIIMA JOKIOS ATSAKOMYBĖS DĖL TREČIOSIOS ŠALIES PROGRAMOS TIEKĖJO ATSKLEISTOS INFORMACIJOS ARBA KITOS JO VEIKLOS.  „ SAMSUNG“ AIŠKIAI ATSISAKO TEIKTI BET KOKIĄ GARANTIJĄ DĖL TREČIOSIOS ŠALIES PROGRAMOS TIEKĖJO ASMENINĖS INFORMACIJOS RINKIMO BEI NAUDOJIMO BŪDŲ.

12. „SAMSUNG“ PROGRAMOS. Šiame mobiliajame įrenginyje gali būti įdiegtos arba į jį galima atsisiųsti tam tikras „Samsung“ programas ir paslaugas. Daugeliui jų reikia „Samsung“ paslaugų narystės registracijos („Samsung“ paskyra“), o jūsų teisės ir įsipareigojimai bus nurodyti atskirose „Samsung“ paskyros sąlygose, nuostatose ir privatumo politikos nuostatose. Su „Samsung“ paskyra nesusietoms programoms ir paslaugoms reikės jūsų sutikimo su atskiromis jų sąlygomis, nuostatomis ir privatumo politikos nuostatomis. Jūs patvirtinate ir sutinkate, kad šiomis programomis ir paslaugomis naudositės pagal taikomas sąlygas, nuostatas ir privatumo politikos nuostatas.

13. Atsakomybės apribojimas. „SAMSUNG“ NEBUS ATSAKINGA UŽ JOKIUS NUOSTOLIUS, SUSIJUSIUS SU PROGRAMINĖS ĮRANGOS ARBA BET KOKIOS TREČIOSIOS ŠALIES PROGRAMOS, JOS TURINIO ARBA FUNKCIJŲ NAUDOJIMU ARBA NEGALĖJIMU JOMIS NAUDOTIS, ĮSKAITANT (BET TUO NEAPSIRIBOJANT) ŽALĄ, PADARYTĄ DĖL KLAIDŲ, PRALEIDIMŲ, TRUKDŽIŲ, DEFEKTŲ, UŽDELSTO VEIKIMO AR PERDAVIMO, KOMPIUTERIO VIRUSŲ, NEGALĖJIMO PRISIJUNGTI, TINKLO MOKESČIŲ, NAUDOJANTIS PROGRAMA ATLIKTŲ PIRKIMŲ IR BET KOKIŲ KITŲ TIESIOGINIŲ, NETIESIOGINIŲ, TYČINIŲ, ATSITIKTINIŲ, IŠIMTINIŲ AR PASEKMINIŲ NUOSTOLIŲ, NET JEI „SAMSUNG“ BUVO ĮSPĖTA APIE JŲ GALIMYBĘ. KAI KURIOS JURISDIKCIJOS NELEIDŽIA DARYTI IŠIMČIŲ ARBA RIBOTI NUMANOMŲ GARANTIJŲ, TODĖL AUKŠČIAU PATEIKTOS IŠIMTYS IR APRIBOJIMAI GALI JUMS IR NEBŪTI TAIKOMI. NEPAISANT ANKSČIAU PATEIKTOS INFORMACIJOS, „SAMSUNG ELECTRONICS CO.“ BENDRA ATSAKOMYBĖ UŽ BET KOKIUS NUOSTOLIUS, ŽALĄ, VEIKLOS PASEKMES, ĮSKAITANT (BET TUO NEAPSIRIBOJANT) ŽALĄ, ATSIRADUSIĄ DĖL SUTARTIES, CIVILINĖS TEISĖS PAŽEIDIMO, KILUSIĄ DĖL NAUDOJIMOSI PROGRAMINE ĮRANGA ARBA TREČIOSIOS ŠALIES PROGRAMA MOBILIAJAME ĮRENGINYJE ARBA BET KOKIOS KITOS ŠIOS GNLS NUOSTATOS, NETURĖTŲ VIRŠYTI PIRKĖJO UŽ ŠĮ MOBILŲJĮ ĮRENGINĮ ARBA TREČIOSIOS ŠALIES PROGRAMĄ SUMOKĖTOS SUMOS. IŠDĖSTYTI APRIBOJIMAI, IŠIMTYS IR ATSISAKYMAI (ĮSKAITANT 10, 11, 12 IR 13 SKIRSNIUS) GALIOJA TIEK, KIEK LEIDŽIA TAIKOMI ĮSTATYMAI, NET JEI BET KURIOMIS PRIEMONĖMIS NEPASIEKIAMA PAGRINDINIO JŲ TIKSLO.

14. TAIKOMI ĮSTATYMAI. Šiai GNLS taikomi tos šalies, kurioje gyvenate, teisinės sistemos įstatymai, neatsižvelgiant į jos prieštaravimą įstatymų nuostatoms. Ši GNLS neturi būti reglamentuojama pagal JT konvenciją dėl tarptautinių prekių pirkimo-pardavimo sutarčių, kurios taikymas aiškiai atmetamas. 

15. GINČŲ SPRENDIMAS.  
Jei ginčas arba nesutarimas, kylantis dėl šios GNLS arba programinės įrangos naudojimo, neišsprendžiamas draugiškai, jis bus pateiktas tos šalies, kurioje gyvenate, neišskirtinei teismų jurisdikcijai. Nepaisant pirmiau pateiktos informacijos, „Samsung“ gali kreiptis į teismą dėl įpareigojimo nepažeisti ieškovo teisių arba sustabdyti veiksmus, pažeidžiančius teises (arba imtis kitų atitinkamų skubių teisių gynimo teisme priemonių), bet kurioje jurisdikcijoje.

16. VISA SUTARTIS; ATSKIRIAMUMAS. Ši GNLS yra visa tarp jūsų ir „Samsung“ sudaryta sutartis dėl programinės įrangos ir ji pakeičia visas ankstesnius arba vienalaikius žodinius arba raštinius pranešimus, pasiūlymus ir pareiškimus, susijusius su programine įranga ar bet kokiu kitu šioje GNLS aptartu klausimu. Jei kuri nors iš šios GNLS sąlygų būtų pripažinta negaliojančia, netekusia galios, neįvykdoma arba neteisėta, kitos nuostatos liks toliau galioti. 

