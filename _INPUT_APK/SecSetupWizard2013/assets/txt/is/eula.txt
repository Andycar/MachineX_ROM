Notandaleyfi fyrir hugbúnað

MIKILVÆGT. LESIÐ VANDLEGA: Þessi leyfissamningur („notandaleyfi“) er lagalegur samningur milli þín (sem einstaklings eða lögaðila) og Samsung Electronics Co., Ltd. („Samsung“) vegna hugbúnaðar sem er í eigu Samsung og tengdra fyrirtækja og þriðju aðila birgja og leyfishafa þeirra, sem fylgir þessu notandaleyfi, þar á meðal fyrir tölvuhugbúnað og kann að taka til tengds efnis, prentaðs efnis og fylgiskjala á netinu eða stafrænu sniði sem tengjast notkun þinni á þessu tæki („hugbúnaður“).  

Þetta tæki krefst þess að notaður sé foruppsettur hugbúnaður við venjulega notkun.  MEÐ NOTKUN Á TÆKINU EÐA FORUPPSETTUM HUGBÚNAÐI ÞESS SAMÞYKKIR ÞÚ SKILMÁLA ÞESSA NOTANDALEYFIS.  EF ÞÚ SAMÞYKKIR EKKI ÞESSA SKILMÁLA SKALTU EKKI NOTA TÆKIÐ EÐA HUGBÚNAÐINN. 

1. LEYFISVEITING.  Samsung veitir þér eftirfarandi réttindi að því gefnu að þú fylgir öllum skilmálum þessa notandaleyfis: Þér er heimilt að nota, hafa aðgang að, birta og keyra eitt eintak af hugbúnaðinum á staðbundnum hörðum diski/diskum eða annars konar varanlegum geymslumiðli einnar tölvu og nota hugbúnaðinn í einni tölvu eða fartæki hverju sinni og þér er óheimilt að gera hugbúnaðinn aðgengilegan á neti þar sem margar tölvur gætu notað hann samtímis. Þér er heimilt að gera eitt afrit af hugbúnaðinum á tölvulesanlegu sniði, eingöngu sem öryggisafrit, að því gefnu að öryggisafritið innihaldi allar höfundarréttartilkynningar eða aðrar tilkynningar sem fylgja frumgerðinni.

Tilteknir hlutar hugbúnaðarins kunna að falla undir leyfi opins hugbúnaðar. Ákvæði í leyfum opins hugbúnaðar kunna að gilda í stað einhverra skilmála í þessum leyfissamningi. Við leggjum til viðeigandi leyfi opins hugbúnaðar í hlutanum Lagalegar upplýsingar (e. Legal Notices) í valmyndinni Stillingar í tækinu.

2. ÁSKILIN RÉTTINDI OG EIGNARHALD.  Samsung áskilur sér allan rétt sem þér er ekki veittur í þessu notandaleyfi. Þessi hugbúnaður er varinn af höfundarrétti og öðrum hugverkarétti sem tryggður er með lögum og samþykktum. Eignarhald, höfundarréttur og annar hugverkaréttur hugbúnaðarins er í eigu Samsung eða birgja þess. Leyfi er veitt fyrir notkun hugbúnaðarins en hann ekki seldur.

3. TAKMARKANIR Á RÉTTINDUM NOTANDA.  Þú mátt ekki vendismíða, bakþýða, taka í sundur eða á annan hátt reyna að komast yfir frumkóða eða reiknirit hugbúnaðarins (nema, og eingöngu, að því leyti sem gildandi lög heimila slíkt þrátt fyrir þessa takmörkun) eða breyta eiginleikum hugbúnaðarins, gera þá óvirka eða búa til afleidd verk sem byggjast á hugbúnaðinum. Þú mátt ekki leigja hugbúnaðinn, lána hann eða framselja eða bjóða upp á hýsingarþjónustu í viðskiptalegum tilgangi með hugbúnaðinum.

4. SAMÞYKKI FYRIR NOTKUN GAGNA.  Þú samþykkir að Samsung og tengdir aðilar megi varðveita og nota tæknilegar upplýsingar sem safnað er í tengslum við notendaþjónustu vegna hugbúnaðarins sem þér er veittur, ef einhver er, s.s. IMEI (einkvæmt auðkennisnúmer tækisins), númer tækisins, gerðarheiti, viðskiptavinanúmer, aðgangsskráningu, hugbúnaðarútgáfu tækisins, MCC-kóða (Mobile Country Code) og MNC-kóða (Mobile Network Code). Samsung og tengdir aðilar mega nota þessar upplýsingar í þeim tilgangi eingöngu að bæta vörur sínar eða veita þér persónusniðna þjónustu eða tækni og láta þessar upplýsingar ekki öðrum í té á sniði sem rekjanlegt er til þín.  Upplýsingar þínar verða ávallt meðhöndlaðar í samræmi við persónuverndarstefnu Samsung sem lesa má á: http://account.samsung.com/membership/pp.

5. HUGBÚNAÐARUPPFÆRSLUR. Samsung kann að senda eða bjóða þér upp á uppfærslur og viðbætur (ef einhverjar) við hugbúnaðinn, þ.m.t. lagfæringar, þjónustuuppfærslur (að hluta eða í heild), vörur og tæki, og uppfærslur og endurbætur á uppsettum hugbúnaði (þ.m.t. glænýjar útgáfur), (saman nefnt „uppfærsla“) eftir að þú færð í hendur fyrsta eintak hugbúnaðarins til að bæta hugbúnaðinn og notkun þína á tækinu. Þetta notandaleyfi nær til allra hluta uppfærslunnar sem Samsung kann að senda eða bjóða þér upp á eftir að þú færð í hendur fyrsta eintak hugbúnaðarins, nema ef nýir skilmálar fylgja slíkri uppfærslu. Til að nota hugbúnað sem fylgir uppfærslunni þarftu að hafa leyfi fyrir hugbúnaðinum sem Samsung sendir uppfærslu fyrir. Eftir uppfærsluna máttu ekki nota hugbúnaðinn sem var grunnurinn að uppfærslunni. Uppfærða hugbúnaðarútgáfan kann að bæta við nýjum eiginleikum og, í undantekningartilvikum, eyða fyrirliggjandi eiginleikum.

Þótt uppfærslan sé yfirleitt almennt aðgengileg kann hún, í undantekningartilvikum, að vera boðin eingöngu í gegnum farsímafyrirtækið þitt, og slíkar hugbúnaðaruppfærslur munu falla undir áskrift þína hjá farsímafyrirtækinu.

Ef eiginleikinn „Sjálfvirk uppfærsla“ er virkur (sjálfgefin stilling í valmyndinni Kerfisuppfærsla eða valmyndinni Öryggi undir Stillingar) sækir tækið þitt af og til uppfærslur sjálfkrafa. Tækið mun aftur á móti fara fram á staðfestingu þína áður en uppfærsla er sett upp. Í ljósi þess hversu mikilvægt er að uppfæra öryggishugbúnað tímanlega til að verjast nýjum ógnum er hins vegar hugsanlegt að slíkar uppfærslur verðir sóttar sjálfkrafa og settar upp. Við mælum með því að þú leitir reglulega að nýjum uppfærslum til að tækið nýtist þér sem best. Ef þú vilt loka fyrir gagnaflutning um farsímakerfi fyrir niðurhal uppfærslu skaltu velja „Wi-Fi eingöngu“ í stillingum.

6.  Sumir eiginleikar hugbúnaðarins kunna að krefjast aðgangs að internetinu og kunna að falla undir takmarkanir sem símafyrirtækið eða internetveitan setur.  Ef tækið þitt er ekki tengt internetinu um Wi-Fi tengingu mun hugbúnaðurinn tengjast í gegnum farsímakerfið, en það kann að hafa viðbótarkostnað í för með sér, allt eftir áskriftinni.  Að auki kann virkni sumra eiginleika hugbúnaðarins að fara eftir hentugleika og afköstum vélbúnaðar í tækinu eða gagnaaðgangi. 

7. FLUTNINGUR HUGBÚNAÐAR.  Ekki má flytja þetta notandaleyfi eða réttindi að hugbúnaðinum sem það veitir til þriðja aðila nema í tengslum við sölu á fartækinu sem hugbúnaðurinn fylgir. Í slíku tilviki þarf flutningurinn að innihalda hugbúnaðinn eins og hann leggur sig (þ.m.t. alla íhluti, margmiðlunarefni og prentað efni, allar uppfærslur og þetta notandaleyfi) og þú mátt ekki halda eftir afritum af hugbúnaðinum. Flutningurinn má ekki vera óbeinn, s.s. umboðssala. Áður en flutningurinn fer fram þarf notandinn sem fær hugbúnaðinn að samþykkja alla skilmála notandaleyfisins.

8. ÚTFLUTNINGSTAKMARKANIR.  Þú samþykkir að hugbúnaðurinn fellur undir útflutningstakmarkanir í ýmsum löndum. Þú samþykkir að fylgja öllum viðeigandi alþjóðlegum lögum og landslögum sem hugbúnaðurinn fellur undir, þ.m.t. viðeigandi lögum og reglugerðum um útflutningstakmarkanir.   

9. RIFTUN.  Þetta notandaleyfi er í gildi þar til því er rift. Réttindi þín sem fylgja leyfinu falla sjálfkrafa úr gildi án tilkynningar frá Samsung ef þú brýtur gegn skilmálum þessa notandaleyfis. Við riftun þessa notandaleyfis mátt þú ekki lengur nota hugbúnaðinn og þú verður að eyða öllum afritum hans, hvort sem um er að ræða hluta hugbúnaðarins eða hann allan.

10. Afsal ábyrgðar.  NEMA ANNAÐ SÉ TEKIÐ FRAM Í SÉRSTAKRI TAKMARKAÐRI ÁBYRGÐ SEM FYLGIR TÆKINU ÞÍNU ER ALLUR HUGBÚNAÐUR SEM SAMSUNG AFHENDIR MEÐ ÞESSU FARTÆKI (HVORT SEM HANN ER INNIFALINN Í TÆKINU, SÓTTUR EÐA Á ANNAN HÁTT AFHENTUR) VEITTUR „EINS OG HANN ER“, ÁN NOKKURRAR ÁBYRGÐAR FRÁ SAMSUNG, HVORKI BEINNAR NÉ UNDIRSKILINNAR. EINS OG LEYFILEGT ER SAMKVÆMT VIÐEIGANDI LÖGUM AFSALAR SAMSUNG SÉR ALLRI ÁBYRGÐ, HVORT SEM ER BEINNI, UNDIRSKILINNI EÐA LÖGBOÐINNI, ÞAR MEÐ TALIÐ, EN EKKI TAKMARKAÐ VIÐ, UNDIRSKILINNI ÁBYRGÐ Á SELJANLEIKA, VIÐUNANDI GÆÐUM EÐA FRÁGANGI, HÆFI FYRIR TILTEKINN TILGANG, ÁREIÐANLEIKA EÐA FRAMBOÐI, NÁKVÆMNI, TILVIST VEIRA, HLJÓÐI, BROTUM Á HÖFUNDARRÉTTI ÞRIÐJU AÐILA EÐA BROTUM Á ÖÐRUM RÉTTINDUM. SUM LÖGSAGNARUMDÆMI LEYFA EKKI UNDANTEKNINGAR EÐA TAKMÖRKUN Á UNDIRSKILINNI ÁBYRGÐ OG ÞVÍ GETUR VERIÐ AÐ FRAMANGREINDAR UNDANTEKNINGAR EÐA TAKMARKANIR TAKI EKKI TIL ÞÍN. ENGAR RÁÐLEGGINGAR EÐA UPPLÝSINGAR, HVORT SEM ERU MUNNLEGAR EÐA SKRIFLEGAR, SEM ÞÚ FÆRÐ FRÁ SAMSUNG EÐA SAMSTARFSAÐILUM ÞESS SKULU HAFA ÁHRIF Á ÞETTA AFSAL SAMSUNG Á ÁBYRGÐ VEGNA HUGBÚNAÐARINS EÐA NOTAÐAR TIL AÐ SKAPA SAMSUNG ÁBYRGÐ Á NOKKURN HÁTT. 

11. FORRIT ÞRIÐJU AÐILA.  Tiltekin forrit frá þriðju aðilum kunna að fylgja með eða verða sótt í þetta fartæki. Samsung er ekki í fyrirsvari fyrir neitt þessara forrita. Þar sem Samsung hefur enga stjórn á slíkum forritum samþykkir þú að Samsung beri enga ábyrgð á framboði slíkra forrita og sé ekki ábyrgt eða skaðabótaskylt vegna efnis, auglýsinga, vara, þjónustu eða annars efnis sem er í slíkum forritum eða í boði í gegnum þau. Þú viðurkennir og samþykkir að notkun forrita frá þriðja aðila er á þína eigin ábyrgð og að áhætta vegna óviðunandi gæða, afkasta, nákvæmni eða umsýslu liggur öll hjá þér. Það er undir þér komið að grípa til fyrirbyggjandi aðgerða til að tryggja að það sem þú notar sé laust við veirur, orma, trójuhesta og aðra skaðlega hluti. Tilvísanir í þessu fartæki í heiti, merki, vörur eða þjónustu þriðja aðila eru þér eingöngu til hægðarauka og fela ekki í sér eða undirskilja kynningu, kostun eða meðmæli fyrir, eða tengsl við, þriðja aðila eða vörur hans og þjónustu. Þú samþykkir að Samsung er ekki ábyrgt eða skaðabótaskylt, hvort sem er beint eða óbeint, vegna tjóns eða taps, þ.m.t. en ekki takmarkað við tjón á fartækinu eða gagnatap, vegna eða hugsanlega vegna, eða í tengslum við, notkun, eða að treyst sé á, efni þriðju aðila, vörur eða þjónustu sem er í boði í eða í gegnum slíkt forrit. Þú viðurkennir og samþykkir að notkun forrits þriðja aðila falli undir notkunarskilmála, leyfissamning, persónuverndarstefnu eða aðra slíka samninga þjónustuaðila forrits þriðja aðila og að allar upplýsingar eða persónuleg gögn sem þú afhendir slíkum þjónustuaðila, hvort sem er meðvitað eða ómeðvitað, falla undir persónuverndarstefnu viðkomandi þjónustuaðila, ef slík stefna er til staðar. SAMSUNG AFSALAR SÉR ALLRI ÁBYRGÐ Á BIRTINGU UPPLÝSINGA EÐA ÖÐRUM AÐGERÐUM ÞJÓNUSTUAÐILA ÞRIÐJA AÐILA FORRITS. SAMSUNG AFSALAR SÉR ALLRI ÁBYRGÐ Á ÞVÍ AÐ ÞJÓNUSTUAÐILI FORRITS FRÁ ÞRIÐJA AÐILA KOMIST YFIR PERSÓNULEGAR UPPLÝSINGAR ÞÍNAR EÐA Á HVERS KONAR NOTKUN SLÍKS ÞJÓNUSTUAÐILA Á SLÍKUM PERSÓNULEGUM UPPLÝSINGUM.

12. SAMSUNG-FORRIT.   Tiltekin Samsung-forrit og -þjónusta kunna að fylgja með eða verða hlaðið niður í þetta fartæki.  Mörg þeirra falla undir aðildarskráningu á þjónustu Samsung („Samsung-reikningur“) og réttindi þín og skyldur eru útlistuð í aðskildum skilmálum og persónuverndarstefnum Samsung-reiknings.  Einnig eru til staðar forrit og þjónusta sem ekki tengjast Samsung-reikningi og fyrir þau þarf að samþykkja aðskilda skilmála og persónuverndarstefnu.  Þú viðurkennir og samþykkir að notkun þín á slíkum forritum og þjónustu falli undir viðeigandi skilmála og persónuverndarstefnur.

13. Takmörkun á bótaábyrgð.  SAMSUNG MUN EKKI VERA SKAÐABÓTASKYLT VEGNA NOKKURS KONAR TJÓNS VEGNA EÐA Í TENGSLUM VIÐ NOTKUN EÐA VANGETU TIL NOTKUNAR Á HUGBÚNAÐINUM EÐA FORRITI ÞRIÐJA AÐILA, EFNI ÞESS EÐA EIGINLEIKUM, ÞAR MEÐ TALIÐ, EN EKKI TAKMARKAÐ VIÐ, TJÓNS VEGNA EÐA Í TENGSLUM VIÐ VILLUR, EYÐUR, TRUFLANIR, GALLA, TAFIR Í VINNSLU EÐA FLUTNINGI, TÖLVUVEIRU, TENGIVILLUR, SÍMKERFISKOSTNAÐ, KAUP ÚR FORRITI OG ALLS ANNARS BEINS, ÓBEINS, SÉRSTAKS, TILFALLANDI, SKAÐABÓTASKYLDS EÐA AFLEIDDS TJÓNS, JAFNVEL ÞÓTT SAMSUNG HAFI VERIÐ TILKYNNT UM MÖGULEIKA Á SLÍKU TJÓNI. SUM LÖGSAGNARUMDÆMI LEYFA EKKI ÚTILOKUN EÐA TAKMÖRKUN Á TILFALLANDI EÐA AFLEIDDU TJÓNI OG ÞVÍ GETUR VERIÐ AÐ FRAMANGREIND ÚTILOKUN EÐA TAKMÖRKUN TAKI EKKI TIL ÞÍN. ÞRÁTT FYRIR ÞAÐ SEM HÉR FER Á UNDAN SKAL HEILDARSKAÐABÓTASKYLDA SAMSUNG ELECTRONICS CO. GAGNVART ÞÉR VEGNA TAPS, TJÓNS, AFLEIDDRA AÐGERÐA, ÞAR MEÐ TALIÐ EN EKKI TAKMARKAÐ VIÐ ÞÆR SEM ERU INNAN SAMNINGA, BÓTASKYLDAR EÐA ANNARS HÁTTAR, OG TENGJA MÁ NOTKUN ÞINNI Á HUGBÚNAÐINUM EÐA FORRITUM ÞRIÐJU AÐILA Í ÞESSU FARTÆKI, EÐA VEGNA ANNARRA ÁKVÆÐA ÞESSA NOTANDALEYFIS, EKKI VERA HÆRRI EN UPPHÆÐIN SEM KAUPANDI GREIDDI FYRIR ÞETTA FARTÆKI EÐA FORRIT ÞRIÐJA AÐILA SEM FYLGDI FARTÆKINU. UPPTALDAR TAKMARKANIR, ÚTILOKANIR OG AFSAL (Þ.M.T. HLUTAR 10, 11, 12 OG 13) SKULU EIGA VIÐ AÐ ÞVÍ MARKI SEM VIÐEIGANDI LÖG LEYFA, JAFNVEL ÞÓTT ÚRRÆÐI NÁI EKKI TILGANGI SÍNUM.

14. VIÐEIGANDI LÖG.  Þetta notandaleyfi fellur undir lög þess lögsagnarumdæmis sem þú býrð í, án tillits til árekstra vegna lagaákvæða. Þetta notandaleyfi fellur ekki undir sáttmála Sameinuðu þjóðanna um samninga um sölu á vöru milli ríkja, og er gildi hans skilmerkilega útilokað. 

15.  ÚRLAUSN ÁGREININGSMÁLA.  
Ef ekki er hægt að leysa ágreining sem til er kominn vegna þessa leyfissamnings eða notkunar þinnar á hugbúnaðinum með samningum skal leggja hann fyrir dómstóla í þeirri lögsögu sem þú býrð í. Óháð framangreindu kann Samsung að fara fram á lögbann (eða samsvarandi bráðabirgðabann) í hvaða lögsögu sem er.

16.  ALLUR SAMNINGURINN; SJÁLFSTÆÐI EINSTAKRA GREINA. Þetta notandaleyfi er endanlegur samningur á milli þín og Samsung fyrir hugbúnaðinn og hann kemur í stað allra fyrri eða samtíða munnlegra eða skriflegra samskipta, tillagna og kynningar á hugbúnaðinum eða öðru efni sem fellur undir þetta notandaleyfi. Ef eitthvert ákvæði í þessu notandaleyfi verður dæmt ógilt, óframkvæmanlegt eða ólöglegt halda önnur ákvæði gildi sínu. 

