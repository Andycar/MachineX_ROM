Szoftverre vonatkozó végfelhasználói licencszerződés

FONTOS. FIGYELMESEN OLVASSA EL: A jelen Végfelhasználói licencszerződés (a továbbiakban: „EULA”) az Ön (mint egyén vagy egyetlen szervezet) és a Samsung Electronics Co., Ltd. (a továbbiakban: „Samsung”) közötti jogi megállapodás a jelen EULA-hoz tartozó, a Samsung és kapcsolt vállalkozásai, valamint külső beszállítói és licencadói tulajdonát képező szoftverre vonatkozóan, amely a tényleges számítógépes szoftver mellett tartalmazhat adathordozókat, nyomtatott anyagokat, „online” vagy elektronikus dokumentációt a jelen eszköz használatát illetően (a továbbiakban: „Szoftver”). 

Az eszköz normál működéséhez az előre betöltött szoftver használata szükséges. AZ ESZKÖZ ÉS ANNAK ELŐRE BETÖLTÖTT SZOFTVERE HASZNÁLATÁVAL ÖN ELFOGADJA A JELEN EULA FELTÉTELEIT. HA NEM FOGADJA EL A JELEN FELTÉTELEKET, AKKOR NE HASZNÁLJA AZ ESZKÖZT ÉS A SZOFTVERT. 

1. LICENC BIZTOSÍTÁSA. A Samsung a következő jogokat biztosítja Önnek, amennyiben Ön a jelen EULA valamennyi feltételét betartja: Ön telepítheti, használhatja, elérheti, megjelenítheti és futtathatja a Szoftver egy példányát egy számítógép egy vagy több helyi merevlemezén vagy egyéb tartós adathordozóján. A Szoftvert egyszerre egy számítógépen vagy mobileszközön használhatja, és nem teheti elérhetővé olyan hálózaton, ahol egyidejűleg több számítógép is használhatja. A Szoftverről készíthet egy géppel olvasható másolatot, kizárólag biztonsági másolatként, amelynek tartalmaznia kell az eredeti példányban szereplő valamennyi szerzői jogi és egyéb tulajdonjogra vonatkozó információt.

A Szoftver bizonyos elemeire nyílt forráskód licenc lehet érvényes. A nyílt forráskód licenc rendelkezései felülírhatják a jelen EULA bizonyos feltételeit. A megfelelő nyílt forráskód licencek megtalálhatók az eszköz Beállítások menüjének Jogi nyilatkozatok pontjában.

2. JOGOK ÉS TULAJDONJOG FENNTARTÁSA. A Samsung minden olyat jogot fenntart, melyet nem ruházott át Önre kifejezetten a jelen EULA-ban. A Szoftvert szerzői jogra és más szellemi tulajdonra vonatkozó jogszabályok és szerződések védik. A Szoftver jogcíme, szerzői és egyéb szellemi tulajdonra vonatkozó jogai a Samsung vagy beszállítói tulajdonát képezik. Ön csak a szoftver licencét szerezte meg, a tulajdonjogát nem.

3. A VÉGFELHASZNÁLÓ JOGAINAK KORLÁTOZÁSA. A Szoftvert tilos visszafejteni, visszafordítani, belső felépítését elemezni vagy bármilyen egyéb módon megkísérelni az algoritmusai forráskódjának felfedését (kivéve akkor és csak olyan mértékben, ahogy az alkalmazandó jogszabályok e korlátozással ellentétben azt kifejezetten megengedik). A Szoftvert tilos módosítani, valamely funkcióját letiltani, vagy származékos művet létrehozni a Szoftver alapján. A Szoftvert nem adhatja kölcsön, bérbe vagy lízingbe, nem engedélyezheti tovább (sublicensing), és kereskedelmi szoftverbefogadási (hosting) szolgáltatást sem nyújthat vele.

4. HOZZÁJÁRULÁS AZ ADATOK FELHASZNÁLÁSÁHOZ. Ön beleegyezik abba, hogy a Samsung és annak kapcsolt vállalkozásai gyűjtsék és felhasználják azokat a technikai jellegű adatokat, amelyekhez a Szoftverrel kapcsolatos, Önnek nyújtott esetleges terméktámogatási szolgáltatás során jutnak hozzá, amilyen például az IMEI (az eszköz egyedi azonosítószáma), az eszköz száma, a modell neve, az ügyfélkód, a hozzáférési adatok, az eszköz jelenlegi szoftverének verziója, az MCC (mobil országkód) és az MNC (a mobilhálózat kódja). A Samsung és kapcsolt vállalkozásai kizárólag termékeik tökéletesítésére és arra használhatják fel ezeket az adatokat, hogy személyre szabott szolgáltatásokat és technológiákat nyújtsanak Önnek; nem hozhatják nyilvánosságra ezeket az adatokat olyan formában, amely lehetővé teszi az Ön személyének azonosítását. Az adatok kezelése mindig a Samsung adatvédelmi nyilatkozata alapján történik, amely megtekinthető a következő címen: http://account.samsung.com/membership/pp.

5. SZOFTVERFRISSÍTÉSEK. Miután Ön átvette a Szoftver kezdeti példányát, a Samsung a Szoftver tökéletesítése és az eszköz használata nyújtotta felülmúlhatatlan felhasználói élmény érdekében frissítéseket, kiegészítéseket és bővítményeket (ha vannak ilyenek) bocsáthat a rendelkezésére vagy tehet elérhetővé az Ön számára a Szoftverhez, ideértve a hibajavításokat, szolgáltatásokhoz (vagy ezek részeihez), termékekhez vagy eszközökhöz készült frissítéseket, valamint bármely telepített szoftverhez készült frissítéseket és fejlesztéseket (ideértve a teljesen új verziókat is) (a továbbiakban gyűjtőnéven: „Frissítés”). A jelen EULA a Samsung által adott esetben az Ön rendelkezésére bocsátott vagy az Ön számára elérhetővé tett Frissítés valamennyi és bármely komponensére érvényes, miután Ön átvette a Szoftver kezdeti példányát, hacsak az adott Frissítéshez nem mellékelünk egyéb feltételeket. A Frissítéssel rendelkezésre bocsátott Szoftver használatához Önnek rendelkeznie kell a Szoftver licencével, amely alapján a Samsung megállapíthatja a jogosultságot a Frissítésre. A Frissítést követően a Frissítésre való jogosultság alapját képező Szoftvert nem használhatja tovább. A frissített szoftververzió új funkciókat vehet fel, és néhány esetben meglévő funkciókat törölhet.

Míg a Frissítés általánosan elérhető lehet, bizonyos korlátozott körülmények között előfordulhat, hogy a Szoftverfrissítéseket csak a hálózati szolgáltatója biztosítja, és az ilyen Szoftverfrissítésekre a hálózati szolgáltatójával kötött szerződés érvényes.

Engedélyezett „Automatikus frissítés” funkcióval (a Beállítások Rendszerfrissítés menüjének vagy Biztonság menüjének alapbeállítása szerint) az eszköze bizonyos Frissítéseket időnként automatikusan letölt. Az eszköz azonban minden Frissítés telepítéséhez az Ön beleegyezését kéri. Azonban, figyelembe véve, hogy az új veszélyek elhárítása érdekében mennyire fontos a biztonsági szoftverek frissítéseinek időbeni alkalmazása, automatikusan sor kerülhet az ilyen Frissítés letöltésére és telepítésére. Az eszköz optimális használata érdekében érdemes rendszeresen frissítést keresni. Ha szeretné letiltani a hálózati adatok használatát a Frissítések letöltéséhez, akkor válassza ki a „Csak Wi-Fi” opciót a Beállításokban.

6. A Szoftver bizonyos funkcióinak használatához az eszköznek internet-hozzáférésre lehet szüksége, és ily módon érvényesek lehetnek rá a hálózat- vagy az internetszolgáltató által támasztott korlátozások. Ha az eszköz nem Wi-Fi-n keresztül kapcsolódik az internethez, a Szoftver mobilhálózaton keresztül létesít internetkapcsolatot, ami az előfizetési csomagtól függően további költséggel járhat. Továbbá, a Szoftver bizonyos funkcióinak működését befolyásolhatja az eszköz hardverének alkalmassága és teljesítménye, valamint az adatok hozzáférése. 

7. A SZOFTVER ÁTRUHÁZÁSA. A jelen EULA vagy a Szoftverrel kapcsolatos, itt megadott jogok nem ruházhatók át harmadik félre, hacsak ez nem a mobileszköz eladásának részeként történik. Ilyen esetben az átruházásnak a teljes szoftverre ki kell terjednie (beleértve annak minden összetevőjét, az adathordozókat és a nyomtatott anyagokat, minden frissítést és a jelen EULA-t), és Ön nem tarthatja meg a Szoftver egyetlen példányát sem. Az átruházás nem lehet közvetett, nem történhet például küldemény formájában. Az átruházás előtt a Szoftvert megkapó végfelhasználónak az EULA minden feltételét el kell fogadnia.

8. EXPORTKORLÁTOZÁSOK. Ön tudomásul veszi, hogy a Szoftverre bizonyos országok esetében exportkorlátozások érvényesek. Önnek be kell tartania a Szoftverre vonatkozó minden hatályos nemzetközi és nemzeti törvényi előírást, beleértve a hatályos exportkorlátozási jogszabályokat és szabályozásokat. 

9. MEGSZŰNÉS. A jelen EULA a megszűnéséig érvényes. Amennyiben Ön a jelen EULA bármely feltételét nem teljesíti, a jelen Licenccel biztosított jogai a Samsung általi külön értesítés nélkül automatikusan megszűnnek. A jelen EULA megszűnését követően Önnek fel kell hagynia a Szoftver használatával, és meg kell semmisítenie annak valamennyi teljes és részleges példányát.

10. Garancia kizárása. HACSAK AZ ESZKÖZHÖZ KAPOTT ÍRÁSOS KIFEJEZETT KORLÁTOZOTT GARANCIA NEM RENDELKEZIK MÁSKÉNT, A SAMSUNG ÁLTAL A JELEN MOBILESZKÖZZEL BIZTOSÍTOTT (AZ ESZKÖZHÖZ MELLÉKELT, LETÖLTÖTT VAGY MÁS MÓDON BESZERZETT) VALAMENNYI SZOFTVER RENDELKEZÉSRE BOCSÁTÁSA „ADOTT ÁLLAPOTÁBAN”, „AHOGY ELÉRHETŐ” ALAPON TÖRTÉNIK, A SAMSUNG MINDENNEMŰ KIFEJEZETT VAGY VÉLELMEZETT GARANCIÁJA NÉLKÜL. A SAMSUNG A VONATKOZÓ TÖRVÉNYEK ÁLTAL MEGENGEDETT LEGTELJESEBB MÉRTÉKBEN ELHÁRÍT MINDENFAJTA GARANCIÁT, LEGYEN AZ KIFEJEZETT, VÉLELMEZETT VAGY TÖRVÉNYES GARANCIA, IDEÉRTVE, DE NEM KIZÁRÓLAGOSSÁGGAL A FORGALOMKÉPESSÉGRE, A KIELÉGÍTŐ MINŐSÉGRE VAGY SZAKSZERŰSÉGRE, AZ ADOTT CÉLRA VALÓ ALKALMASSÁGRA, A MEGBÍZHATÓSÁGRA VAGY ELÉRHETŐSÉGRE, A PONTOSSÁGRA, A VÍRUSMENTESSÉGRE, A ZAVARTALAN HASZONÉLVEZETRE, HARMADIK FELEK JOGAI ELBITORLÁSÁNAK KIZÁRÁSÁRA ÉS EGYÉB JOGSÉRTÉSMENTESSÉGRE VONATKOZÓ VÉLELMEZETT GARANCIÁKAT. BIZONYOS JOGHATÓSÁGOK NEM TESZIK LEHETŐVÉ A VÉLELMEZETT GARANCIÁK KIZÁRÁSÁT VAGY KORLÁTOZÁSÁT; ILYEN ESETBEN A FENTI KIZÁRÁSOK VAGY KORLÁTOZÁSOK NEM VONATKOZNAK ÖNRE. A SAMSUNGTÓL VAGY KAPCSOLT VÁLLALKOZÁSAITÓL KAPOTT SEMMILYEN SZÓBELI VAGY ÍRÁSOS TANÁCS VAGY INFORMÁCIÓ NEM MINŐSÜL A SZOFTVER GARANCIÁJÁRA VONATKOZÓ JELEN KIZÁRÁS SAMSUNG ÁLTALI MÓDOSÍTÁSÁNAK, SEM A SAMSUNG ÁLTAL VÁLLALT SEMMILYEN FAJTA GARANCIÁNAK. 

11. HARMADIK FÉLTŐL SZÁRMAZÓ ALKALMAZÁSOK. A jelen mobileszköz a megvásárlásakor tartalmazhat bizonyos harmadik felektől származó alkalmazásokat, illetve ilyen alkalmazások letölthetők az eszközre. A Samsung semmilyen tényállítást nem tesz ezekre az alkalmazásokra vonatkozóan. Mivel a Samsungnak nincs ellenőrzése az ilyen alkalmazások felett, Ön tudomásul veszi és elfogadja, hogy a Samsung nem felel az ilyen alkalmazások elérhetőségéért, sem az ilyen alkalmazásokban vagy általuk elérhető semmilyen tartalomért, hirdetésért, termékért, szolgáltatásért vagy egyéb anyagért. Ön kifejezetten tudomásul veszi és elfogadja, hogy a harmadik felektől származó alkalmazások használata az Ön kizárólagos felelősségére történik, és a nem kielégítő minőséggel, teljesítménnyel, pontossággal és szakszerűséggel kapcsolatos minden kockázat Önt terheli. Önre hárul az óvintézkedések megtétele annak biztosítására, hogy amit használatra kiválaszt, az mentes legyen a vírusoktól, férgektől, trójai falovaktól és egyéb, romboló természetű elemektől. Bármilyen harmadik fél bármilyen nevére, jelére, termékére vagy szolgáltatására való hivatkozás a jelen mobileszközön kizárólag az Ön kényelmét szolgálja, és nem jelenti vagy sugallja a harmadik felek, illetve azok termékei vagy szolgáltatásai jóváhagyását, támogatását, ajánlását vagy a hozzájuk való társulást. Ön elfogadja, hogy a Samsung sem közvetlenül, sem közvetve nem tekinthető felelősnek semmilyen kárért vagy veszteségért – ideértve, de nem kizárólagossággal a mobileszköz bármilyen sérülését vagy bármilyen adatvesztést –, amely ténylegesen vagy állítólagosan bármely ilyen alkalmazásban vagy általa elérhető, bármilyen harmadik féltől származó tartalom, termék vagy szolgáltatás használata vagy a rá való támaszkodás folytán vagy ezekkel összefüggésben következett be. Ön tudomásul veszi és elfogadja, hogy valamennyi harmadik féltől származó alkalmazás használatát az adott külső alkalmazásszolgáltató használati feltételei, licencszerződése, adatvédelmi szabályzata vagy egyéb hasonló megállapodás szabályozza, és hogy az ilyen külső alkalmazásszolgáltatónak Ön által tudatosan vagy tudomásán kívül megadott bármilyen információra vagy személyes adatra az adott külső alkalmazásszolgáltató adatvédelmi szabályzata érvényes, amennyiben létezik ilyen szabályzat. A SAMSUNG MINDEN FELELŐSSÉGET ELHÁRÍT BÁRMELY KÜLSŐ ALKALMAZÁSSZOLGÁLTATÓ ÁLTALI BÁRMILYEN INFORMÁCIÓ-NYILVÁNOSSÁGRAHOZÁSSAL VAGY ANNAK BÁRMILYEN EGYÉB GYAKORLATÁVAL KAPCSOLATBAN. A SAMSUNG KIFEJEZETTEN ELHÁRÍT MINDEN GARANCIÁT ARRA VONATKOZÓAN, HOGY VALAMELY KÜLSŐ ALKALMAZÁSSZOLGÁLTATÓ RÖGZÍTI-E ÉS MILYEN MÓDON HASZNÁLJA FEL AZ ÖN SZEMÉLYES ADATAIT.

12. SAMSUNG-ALKALMAZÁSOK. A jelen mobileszköz a megvásárlásakor tartalmazhat bizonyos Samsung-alkalmazásokat és -szolgáltatásokat, illetve ilyen alkalmazások és szolgáltatások letölthetők az eszközre. Számos ilyen alkalmazás és szolgáltatás tagsági regisztrációt követel meg a Samsung-szolgáltatásokban (a továbbiakban: „Samsung account”); az Ön jogait és kötelességeit a Samsung account feltételei és adatvédelmi szabályzata rögzíti. A Samsung account keretébe nem tartozó bizonyos alkalmazások és szolgáltatások megkövetelik a saját feltételeik és adatvédelmi szabályzatuk elfogadását. Ön kifejezetten tudomásul veszi és elfogadja, hogy az ilyen alkalmazások és szolgáltatások Ön általi használatára a vonatkozó feltételek és adatvédelmi szabályzat érvényes.

13. Felelősségkorlátozás. A SAMSUNG NEM VÁLLAL FELELŐSSÉGET A SZOFTVER VAGY BÁRMELY HARMADIK FÉLTŐL SZÁRMAZÓ ALKALMAZÁS, EZEK TARTALMA VAGY FUNKCIÓI HASZNÁLATÁBÓL VAGY ENNEK LEHETETLENSÉGÉBŐL EREDŐ VAGY EHHEZ KAPCSOLÓDÓ SEMMILYEN FAJTA KÁRÉRT, IDEÉRTVE, DE NEM KIZÁRÓLAGOSSÁGGAL A HIBÁK, MULASZTÁSOK, MEGSZAKADÁSOK, HIÁNYOSSÁGOK, MŰVELETI VAGY ÁTVITELI KÉSÉSEK, SZÁMÍTÓGÉPES VÍRUS, KAPCSOLÓDÁSI HIBA, HÁLÓZATI DÍJAK, BEÉPÍTETT BOLT ÁLTAL OKOZOTT VAGY EZEKHEZ KAPCSOLÓDÓ KÁROKAT, TOVÁBBÁ MINDEN KÖZVETLEN, KÖZVETETT, KÜLÖNLEGES, VÉLETLENSZERŰ, PÉLDÁT STATUÁLÓ VAGY JÁRULÉKOS KÁRT, MÉG AKKOR SEM, HA A SAMSUNG TÁJÉKOZTATÁST KAPOTT AZ ILYEN KÁROK ELŐFORDULÁSÁNAK LEHETŐSÉGÉRŐL. BIZONYOS JOGHATÓSÁGOK NEM TESZIK LEHETŐVÉ A VÉLETLENSZERŰ VAGY JÁRULÉKOS KÁROK KIZÁRÁSÁT VAGY KORLÁTOZÁSÁT; ILYEN ESETBEN A FENTI KORLÁTOZÁSOK ÉS KIZÁRÁSOK NEM VONATKOZNAK ÖNRE. A FENTIEKTŐL FÜGGETLENÜL, A SAMSUNG ELECTRONICS CO. ÖNNEL SZEMBENI TELJES FELELŐSSÉGE A SZOFTVER VAGY HARMADIK FÉLTŐL SZÁRMAZÓ ALKALMAZÁSOK JELEN MOBILESZKÖZÖN ÖN ÁLTAL TÖRTÉNŐ HASZNÁLATÁBÓL VAGY A JELEN EULA BÁRMELY EGYÉB RENDELKEZÉSÉBŐL EREDŐ MINDEN VESZTESÉGÉRT, KÁRÉRT, KERESETI ALAPÉRT, LEGYEN ANNAK ALAPJA SZERZŐDÉS, MAGÁNJOGI VÉTKES CSELEKMÉNY VAGY BÁRMILYEN EGYÉB MEGFONTOLÁS, NEM HALADHATJA MEG A VÁSÁRLÓ ÁLTAL KIFEJEZETTEN A JELEN MOBILESZKÖZÉRT VAGY A HOZZÁ MELLÉKELT HARMADIK FÉLTŐL SZÁRMAZÓ ALKALMAZÁSÉRT FIZETETT ÖSSZEGET. A FENTI KORLÁTOZÁSOK, KIZÁRÁSOK ÉS ELHÁRÍTÁSOK (BELEÉRTVE A 10., 11., 12. ÉS 13. SZAKASZT) A HATÁLYOS JOGSZABÁLYOK ÁLTAL LEHETŐVÉ TETT LEGNAGYOBB MÉRTÉKBEN ALKALMAZANDÓK, ABBAN AZ ESETBEN IS, HA A JOGORVOSLAT ÍGY NEM TUDJA BETÖLTENI ALAPVETŐ RENDELTETÉSÉT.

14. ALKALMAZANDÓ JOG. A jelen EULA-ra az Ön lakóhelye szerinti joghatóság jogszabályai érvényesek, tekintet nélkül a jogi rendelkezésekkel való ütközésre. Az ENSZ Bécsi Vételi Egyezményének (CISG) alkalmazása a jelen EULA-val kapcsolatban kifejezetten ki van zárva. 

15. JOGVITARENDEZÉS. 
Amennyiben egy, bármilyen módon a jelen EULA-ból vagy a Szoftver Ön általi használatából eredő jogvita, ellentmondás vagy követelés nem rendezhető békés úton, akkor az az Ön lakóhelye szerinti joghatóság bíróságainak nem kizárólagos joghatósága alá tartozik. A Samsung a fentiek ellenére bármilyen joghatósághoz fordulhat ideiglenes jogorvoslatért (vagy ennek megfelelő gyorsított bírósági beavatkozásért).

16. TELJES MEGÁLLAPODÁS; ELVÁLASZTHATÓSÁG. A jelen EULA képezi a Szoftverrel kapcsolatos teljes megállapodást Ön és a Samsung között, hatályon kívül helyezve a Szoftverre és a jelen EULA hatálya alá tartozó bármely más kérdésre vonatkozó valamennyi korábbi vagy egyidejű szóbeli vagy írásos kommunikációt, ajánlatot és tényállítást. Amennyiben a jelen EULA bármely rendelkezését semmisnek, érvénytelennek, érvényesíthetetlennek vagy törvénytelennek nyilvánítják, az egyéb rendelkezések továbbra is teljes mértékben érvényesek és hatályosak maradnak. 

