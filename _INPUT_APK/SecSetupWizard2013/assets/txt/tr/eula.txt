Son Kullanıcı Yazılım Lisans Anlaşması

ÖNEMLİ. DİKKATLİ OKUYUN: Bu Son Kullanıcı Lisans Anlaşması (“EULA”) sizinle (bir kişi veya tek bir tüzel kişi olarak) Samsung Electronics Co., Ltd. (“Samsung”) arasında, bu EULA’ya eşlik eden, Samsung ve bağlı kuruluşları ile üçüncü kişi tedarikçileri ve lisans sahipleri tarafından sahip olunan, bilgisayar yazılımlarını içeren ve ilgili ortamları, basılı materyalleri, bu cihazı kullanımınızla bağlantılı “çevrimiçi” veya elektronik belgeleri içerebilen yazılım (“Yazılım”) için yapılmış yasal bir anlaşmadır. 

Bu cihaz normal çalışmasında, önceden yüklenmiş yazılımın kullanılmasını gerektirir. CİHAZI VEYA ÖNCEDEN YÜKLENMİŞ YAZILIMINI KULLANARAK, BU EULA’NIN HÜKÜMLERİNİ KABUL ETMİŞ OLURSUNUZ. BU HÜKÜMLERİ KABUL ETMİYORSANIZ, CİHAZI VEYA YAZILIMI KULLANMAYIN. 

1. LİSANS VERİLMESİ. Bu EULA’nın tüm hüküm ve koşullarına uymanız şartıyla, Samsung size şu hakları verir: Yazılımın bir kopyasını bir adet bilgisayarın yerel sabit disklerine veya diğer kalıcı depolama ortamlarına kurabilir, buralarda kullanabilir, erişebilir, görüntüleyebilir ve çalıştırabilirsiniz ve Yazılımı bir defada tek bir bilgisayarda veya bir mobil cihazda kullanabilirsiniz, ayrıca Yazılımı aynı anda birden fazla bilgisayarda kullanılabilecek şekilde bir ağın üzerinden kullanıma açamazsınız. Yalnızca yedekleme amacıyla, yedek kopyanın orijinalde yer alan tüm telif hakkı veya diğer özel bildirimleri içermesi koşuluyla, Yazılımın makine tarafından okunur biçimde tek bir kopyasını çıkarabilirsiniz.

Yazılımın belirli öğeleri açık kaynak lisanlarına tabidir. Açık kaynak lisansının hükümleri EULA içindeki bazı koşulları geçersiz kılabilir. Cihazınızın Ayarlar menüsünün Yasal Bildirimler bölümünde geçerli açık kaynak lisanslarını sizin için sağladık.

2. HAKLARIN VE SAHİPLİĞİN KORUNMASI. Samsung size açıkça bu EULA’yı verilmeyen tüm hakları saklı tutar. Yazılım telif hakkı ile diğer fikri mülkiyet hakkı yasaları ve antlaşmaları tarafından korunur. Samsung veya tedarikçileri, Yazılıma dair ünvan, telif hakkı ve diğer fikri mülkiyet haklarına sahiptirler. Yazılım satılmaz, lisanslanır.

3. SON KULLANICI HAKLARI KONUSUNDAKİ SINIRLAMALAR. Yazılımın tersine mühendisliğini yapamaz, kaynak koduna dönüştüremez, tersine çeviremez veya bir başka şekilde kaynak kodunu ya da algoritmalarını keşfetme girişiminde bulunamazsınız (bu tip bir işleme, bu sınırlamalara bakılmaksızın, yürürlükteki yasalarca açıkça izin verilmiş olması dışında ve izin verilmiş olduğu kadarı haricinde), veya Yazılımın herhangi bir özelliğini değiştiremez veya devre dışı bırakamaz ya da Yazılıma dayanarak türev çalışmalarını oluşturamazsınız. Yazılımı kiralayamaz, lease yoluyla kiralayamaz, ödünç veremez, alt lisansını veremez veya Yazılımla birlikte ticari barındırma hizmetleri sağlayamazsınız.

4. VERİ KULLANIMI KONUSUNDA ONAY. Samsung’un ve bağlı kuruluşlarının size sağlanan Yazılımla ilgili ürün destek hizmetlerinin bir parçası olarak derlenmiş, teknik bilgileri toplayıp kullanabileceğini kabul ediyorsunuz, böyle bir durumda, bu teknik bilgiler IMEI (cihazınıza özel kimlik numarası), cihazın numarası, model adı, müşteri kodu, erişim kaydı, cihazınızın mevcut yazılım sürümü, MCC (Mobil Ülke Kodu), MNC’yi (Mobil Ağ Kodu) içerir. Samsung ve bağlı kuruluşları, bu bilgileri yalnızca ürünlerini geliştirmek veya size özelleştirilmiş hizmet ya da teknolojiler sunmak için kullanabilirler ve bu bilgileri sizi kişisel olarak tanımlayacak şekilde açıklamayacaklardır. Her zaman, bilgilerinize Samsung’un http://account.samsung.com/membership/pp adresinden erişilebilecek Gizlilik İlkesi’ne uygun olarak muamele edilecektir.

5. YAZILIM GÜNCELLEMELERİ. Samsung, Yazılımın ilk kopyasını edindiğiniz tarihten sonra, Yazılımı iyileştirmek ve bunun sonucunda cihazınızla ilgili kullanıcı deneyiminizi geliştirmek amacıyla size, hata düzeltmeleri, hizmet sürüm yükseltmeleri (kısmen veya bütün olarak), ürün ya da cihazlar ve daha önce kurulmuş yazılımlar üzerindeki güncelleme ve iyileştirmeler (tümüyle yeni sürümler dahil), güncellemeler, sürüm yükseltmeleri, ekler veya ek bileşenler (kısmen veya bütün olarak) sağlayabilir veya kullanımınıza sunabilir (toplu halde “Güncelleme”). Biz bu tür Güncellemeyle size başka hükümler sağlamadıkça, bu EULA, Yazılımın ilk kopyasını edindiğiniz tarihten sonra, Samsung’un size sağlayabileceği veya kullanımınıza sunabileceği Güncellemenin tüm bileşenleri için geçerlidir. Güncelleme üzerinden sağlanan Yazılımı kullanmak için ilk önce Samsung tarafından Güncellemeye uygun olarak tanımlanmış Yazılım için lisanslanmış olmanız gerekir. Güncellemeden sonra, Güncelleme uygunluğu için baz oluşturan Yazılımı kullanmaya devam edemezsiniz. Güncellenmiş Yazılım sürümü yeni işlevler ekleyebilir ve bazı sınırlı durumlarda mevcut işlevleri silebilir.

Güncelleme genel olarak kullanılabilir olacaktır, ancak bazı sınırlı koşullarda, Yazılım güncellemeleri yalnızca ağ taşıyıcınız tarafından sunulacak ve bu tür Yazılım güncellemeleri ağ taşıyıcınızla olan sözleşmeye dayanan ilişkiniz tarafından yönetilecektir.

“Otomatik Güncelleme” işlevi etkinleştirilmiş durumdayken (Ayarlar’daki Sistem Güncellemesi menüsündeki varsayılan ayar olarak), cihazınız zaman zaman otomatik olarak bazı Güncellemeler indirir. Ancak cihazınız, herhangi bir Güncelleme yüklemeden önce onayınızı soracaktır. Ancak, yeni yazılımlara karşı korunmak için güvenlik yazılımının Güncellemelerinin zamanında alınmasının önemi sebebiyle söz konusu Güncellemeler otomatik olarak indirilebilir ve kurulabilir. Cihazınızın en uygun kullanımı için periyodik olarak tüm yeni Güncellemelerin uygulanabilirliğini kontrol etmenizi tavsiye ederiz. Güncelleme indirmeleri için herhangi bir ağ verisi kullanımından kaçınmak istiyorsanız, Ayarlardan “Yalnızca Wi-Fi” seçeneğini seçmelisiniz.

6. Yazılımın bazı özellikleri cihazınızın internete erişmesini gerektirebilir ve ağınız veya internet sağlayıcınız tarafında konulmuş kısıtlamalara tabi olabilir. Cihazınız internete Wi-Fi bağlantısı üzerinden bağlı olmadıkça, Yazılım erişimi mobil ağınız üzerinden gerçekleştirecektir, bu da ödeme planınıza bağlı olarak ek ücretlerle sonuçlanabilir. Ayrıca, Yazılımın bazı özelliklerinden faydalanmanız, cihazınızın donanımının veya veri erişiminin uygunluğundan veya performansından etkilenebilir. 

7. YAZILIMIN DEVRİ. Bu EULA’yı veya işburada verilen Yazılıma dair haklarınızı, Yazılımın eşlik ettiği mobil cihazın satışıyla bağlantılı olmadıkça, herhangi bir üçüncü kişiye devredemezsiniz. Bu tür bir olayda, devir işleminin Yazılımın tümünü içermesi (tüm bileşen parçaları, ortamlar ve basılı materyaller, tüm sürüm yükseltmeleri, bu EULA dahil) gerekir ve Yazılımın herhangi bir kopyasını elinizde tutamazsınız. Devir işlemi, sevkiyat gibi dolaylı bir devir olamaz. Devir işleminden önce, Yazılımı alan son kullanıcının EULA’nın tüm hükümlerini kabul etmesi gerekir.

8. İHRACAT KISITLAMALARI. Yazılımın çeşitli ülkelerin ihracat kısıtlamalarına tabi olduğunu kabul ediyorsunuz. Yürürlükteki tüm ihracat kısıtlaması yasaları ve düzenlemeleri dahil, Yazılım için geçerli olan tüm yürürlükteki uluslararası ve ulusal yasalara uymayı kabul ediyorsunuz.  

9. FESİH. Bu EULA feshedilinceye kadar geçerlidir. Bu EULA’nın hüküm ve koşullarından herhangi birisine uymamanız durumunda, Samsung’un herhangi bir bildirim olmadan bu Lisans kapsamındaki haklarınız otomatik olarak fesholacaktır. Bu EULA’nın feshini takiben, Yazılımın tüm kullanımını bırakmanız ve Yazılımın tam veya kısmi tüm kopyalarını yok etmeniz gerekir.

10. Garantinin Reddi. CİHAZINIZLA BİRLİKTE GELEN SINIRLI GARANTİDE AYRICA YAZILI OLARAK BELİRTİLMEMİŞSE, BU CİHAZLA BİRLİKTE SAMSUNG TARAFINDAN SAĞLANAN TÜM YAZILIMLAR, (CİHAZDA BULUNAN, İNDİRİLMİŞ VEYA FARKLI ŞEKİLDE ELDE EDİLMİŞ) SAMSUNG’UN AÇIK YA DA ZIMNİ HERHANGİ BİR GARANTİSİ OLMADAN, “OLDUĞU GİBİ” VE “MEVCUT OLDUĞU” ŞEKİLDE SAĞLANIR. YÜRÜRLÜKTEKİ YASANIN İZİN VERDİĞİ MÜMKÜN OLAN AZAMİ ÖLÇÜDE, SAMSUNG ZIMNİ TİCARİ GARANTİLER, TATMİN EDİCİ KALİTE VEYA USTALIKLI ÇABALAR, BELİRLİ BİR AMACA UYGUNLUK, GÜVENİLİRLİK VEYA KULLANILABİLİRLİK, DOĞRULUK, VİRÜSLERİN OLMAMASI, MÜDAHALESİZ KULLANIM, ÜÇÜNCÜ KİŞİ HAKLARININ İHLAL EDİLMEMESİ VEYA DİĞER HAK İHLALLERİ DAHİL OLMAK, ANCAK BUNLARLA SINIRLI KALMAMAK ÜZERE, AÇIK, ZIMNİ VEYA KANUNİ TÜM GARANTİLERİ REDDEDER. BAZI YARGI ALANLARI ZIMNİ GARANTİLERİN HARİÇ BIRAKILMASINA VEYA SINIRLANDIRILMASINA İZİN VERMEZ, DOLAYISIYLA, YUKARIDAKİ HARİÇ BIRAKMALAR VEYA SINIRLAMALAR SİZİN İÇİN GEÇERLİ OLMAYABİLİR. SAMSUNG’DAN VEYA BAĞLI KURULUŞLARINDAN EDİNDİĞİNİZ YAZILI YA DA SÖZLÜ HİÇBİR ÖNERİ YA DA BİLGİ, SAMSUNG TARAFINDAN YAZILIMA DAİR BU GARANTİ REDDİNİ DEĞİŞTİRİYOR VEYA SAMSUNG TARAFINDAN HERHANGİ BİR GARANTİ OLUŞTURUYOR KABUL EDİLMEYECEKTİR. 

11. ÜÇÜNCÜ KİŞİ UYGULAMALARI. Belirli üçüncü kişi uygulamaları, bu mobil cihaza dahil edilebilir veya indirilebilir. Samsung bu uygulamaların hiçbiri hakkında herhangi bir beyanda bulunmaz. Samsung’un bu tür uygulamalar üzerinde herhangi bir kontrolü olmadığı için, Samsung’un bu tür uygulamaların mevcudiyetinden sorumlu olmadığını ve bu tür uygulamalar üzerinde veya onlardan mevcut kılınan herhangi bir içerik, reklam, ürün, hizmet veya diğer materyaller konusunda sorumlu veya yükümlü olmayacağını kabul ediyor ve onaylıyorsunuz. Üçüncü kişi uygulamalarını kullanmanın riskinin ve tatmin edici olmayan kalite, performans, doğruluk ve çaba ile ilgili risklerin riskinin yalnızca size ait olacağını açıkça kabul ediyor ve onaylıyorsunuz. Kullanmayı seçtiğiniz bu tür uygulamalarda bu tür virüsler, solucanlar, Truva atları ve zarar verebilecek diğer öğeler bulunmamasını sağlamak için gerekli önlemleri almak size bağlıdır. Bu mobil cihazda üçüncü kişilere ait herhangi bir ada, markaya, ürüne veya hizmete verilen referanslar, yalnızca size bir rahatlık olması açısından sağlanmaktadır ve üçüncü kişilerle veya onların ürün ve hizmetleriyle ilgili herhangi bir onaylama, sponsorluk veya öneri ya da bunlarla ilgili bir bağlantı meydana getirmezler. Samsung’un bu tür uygulamalarda veya onlar yoluyla mevcut kılınan bu tür üçüncü kişi içeriklerinin, ürünlerinin veya hizmetlerinin kullanılması veya bunlara güvenilmesi sonucunda ortaya çıkan veya ortaya çıktığı iddia edilen bunlarla sınırlı olmamakla birlikte mobil cihaz veya veri kaybı dahil herhangi bir zarardan veya kayıptan, doğrudan ya da dolaylı olarak sorumlu ya da yükümlü olmayacağını kabul ediyorsunuz. Tüm bu tür üçüncü kişi uygulamalarının kullanımının, bu üçüncü kişi uygulama sağlayıcısının Kullanım Hükümleri, Lisans Anlaşması, Gizlilik İlkesi veya bu tip diğer anlaşmalar tarafından yönetildiğini ve bilerek veya bilmeden bu tür üçüncü kişi uygulama sağlayıcılarına verdiğiniz tüm bilgilerin veya kişisel verilerin bu tip bir ilkenin mevcut olması durumunda, bu tür üçüncü kişi uygulama sağlayıcısının gizlilik ilkesine tabi olacağını kabul ediyor ve onaylıyorsunuz. SAMSUNG HERHANGİ BİR ÜÇÜNCÜ KİŞİ UYGULAMA SAĞLAYICISININ BİLGİLERİ AÇIKLAMASINA VEYA TÜM DİĞER UYGULAMALARINA DAİR TÜM SORUMLULUĞU REDDEDER. SAMSUNG KİŞİSEL BİLGİLERİNİZİN HERHANGİ BU TÜR BİR ÜÇÜNCÜ KİŞİ UYGULAMA SAĞLAYICISI TARAFINDAN ELDE EDİLMESİNE VEYA KULLANIMA KONULMASINA DAİR TÜM GARANTİLERİ AÇIKÇA REDDEDER.

12. SAMSUNG UYGULAMALARI.  Belirli Samsung uygulama ve hizmetleri bu cihaza dahil edilebilir veya indirilebilir. Bunların pek çoğu Samsung Hizmetleri üyelik kaydı (“Samsung Hesabı”) gerektirir ve hak ve yükümlülükleriniz, ayrı Samsung Hesabı hüküm ve koşulları ile gizlilik ilkeleri tarafından belirlenecektir. Kendi ayrı hüküm ve koşulları ile gizlilik ilkelerine onay vermenizi gerektiren Samsung Hesabına ait olmayan uygulama ve hizmetler mevcuttur. Bu tür uygulama ve hizmetleri kullanımınızın yürürlükteki hüküm ve koşullar ile gizlilik ilkelerine tabi olacağını kabul ediyor ve onaylıyorsunuz.

13. Sorumluluğun Sınırlandırılması. SAMSUNG, HATALAR, ATLAMALAR, KESİNTİLER, BOZUKLUKLAR, İŞLETİM VE AKTARIMLARDAKİ GECİKMELER, BİLGİSAYAR VİRÜSLERİ, BAĞLANAMAMA, AĞ ÜCRETLERİ, UYGULAMA İÇİ ALIMLAR SONUCUNDA VEYA BUNLARLA BAĞLANTILI ZARARLAR İLE TÜM DİĞER DİREKT, DOLAYLI, ÖZEL, TESADÜFİ, EMSAL NİTELİĞİNDE VEYA SONUÇ OLARAK ORTAYA ÇIKAN ZARARLAR DAHİL OLMAK, ANCAK BUNLARLA SINIRLI KALMAMAK ÜZERE, YAZILIMIN YA DA HERHANGİ BİR ÜÇÜNCÜ KİŞİ UYGULAMASININ, İÇERİKLERİNİN VEYA İŞLEVLERİNİN KULLANILMASI VEYA KULLANILAMAMASINDAN KAYNAKLANAN YA DA BUNLARLA İLGİLİ OLARAK ORTAYA ÇIKAN HERHANGİ BİR ZARARDAN, SAMSUNG BU ZARARLARIN OLASILIĞI KONUSUNDA BİLGİLENDİRİLMİŞ OLSA BİLE, SORUMLU OLMAYACAKTIR. BAZI YARGI ALANLARI TESADÜFİ VEYA SONUÇTA MEYDANA GELEN ZARARLARIN HARİÇ BIRAKILMASINA VEYA SINIRLANDIRILMASINA İZİN VERMEZ, DOLAYISIYLA YUKARIDAKİ HARİÇ BIRAKMALAR VEYA SINIRLAMALAR SİZİN İÇİN GEÇERLİ OLMAYABİLİR. ÖNCEKİLERE BAKILMAKSIZIN, SAMSUNG ELECTRONICS CO.’NİN BU MOBİL CİHAZDAKİ YAZILIMI VEYA ÜÇÜNCÜ KİŞİ UYGULAMALARINI KULLANMANIZ SONUCUNDA ORTAYA ÇIKAN, SÖZLEŞMEYE, HAKSIZ MUAMELEYE DAYANANLAR VEYA BİR BAŞKA ŞEKİLDEKİLER DAHİL OLMAK, ANCAK BUNLARLA SINIRLI KALMAMAK ÜZERE, TÜM KAYIPLAR, ZARARLAR, DAVA HAKLARI VEYA BU EULA’NIN TÜM DİĞER HÜKÜMLERİ İLE İLGİLİ SİZE KARŞI TÜM YÜKÜMLÜLÜĞÜ SATIN ALAN KİŞİNİN SPESİFİK OLARAK BU MOBİL CİHAZ VEYA BU MOBİL CİHAZA DAHİL EDİLMİŞ BU TÜR HERHANGİ BİR ÜÇÜNCÜ KİŞİ UYGULAMASI İÇİN ÖDEDİĞİ MİKTARI AŞMAYACAKTIR. YUKARIDA BELİRTİLEN SINIRLAMALAR, HARİÇ BIRAKMALAR VE RETLER (BÖLÜM 10, 11, 12 VE 13 DAHİL), HERHANGİ BİR ÇÖZÜM YOLUNUN TEMEL AMACINDA BAŞARISIZ OLMASI DURUMUNDA DAHİ, YÜRÜRLÜKTEKİ YASA TARAFINDAN İZİN VERİLEN MAKSİMUM ÖLÇÜDE GEÇERLİ OLACAKTIR.

14. YÜRÜRLÜKTEKİ YASA. Bu EULA ikamet ettiğiniz yerin yargı alanındaki yasa hükümleriyle çakışıp çakışmadığına bakılmaksızın, bu yasalarla yönetilir. Bu EULA, uygulaması açıkça hariç tutulmuş olan Uluslararası Satım Sözleşmelerine İlişkin BM Antlaşması tarafından yönetilmeyecektir. 

15. ANLAŞMAZLIKLARIN ÇÖZÜMÜ. 
İşbu EULA veya Yazılımı kullanımınızdan dolayı herhangi bir şekilde ortaya çıkan bir anlaşmazlık, uyuşmazlık ya da farklılığın dostane bir şekilde çözülememesi durumunda, ikamet ettiğiniz yerdeki mahkemeler münhasır olmayarak yargıya yetkilidir. Yukarıdakiler dikkate alınmaksızın, Samsung, herhangi bir yargıya ihtiyati tedbirler (veya buna denk acil yasal önlem) için başvurabilir.

16. ANLAŞMANIN TÜMÜ; BÖLÜNEBİLİRLİK. Bu EULA, Samsung ile sizin aranızdaki Yazılımla ilgili anlaşmanın tümünü oluşturur ve Yazılıma ya da bu EULA tarafından kapsanan tüm diğer konulara dair daha önceki veya eşzamanlı tüm sözlü veya yazılı iletişimlerin, tekliflerin ve beyanların yerine geçer. Bu EULA’nın hükümlerinden herhangi birisinin boş, geçersiz, uygulanamaz veya yasadışı tutulması durumunda, diğer hükümler tam olarak yürürlükte olmayı sürdüreceklerdir. 

