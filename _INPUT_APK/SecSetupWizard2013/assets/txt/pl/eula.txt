Umowa licencyjna użytkownika końcowego dotycząca oprogramowania

WAŻNE. PRZECZYTAJ UWAŻNIE: Niniejsza Umowa licencyjna użytkownika końcowego (”Umowa EULA”) jest umową prawną pomiędzy użytkownikiem (osobą fizyczną lub pojedynczym podmiotem) a firmą Samsung Electronics Co., Ltd. (”Samsung”), której przedmiotem jest oprogramowanie będące własnością firmy Samsung, jej spółek zależnych oraz zewnętrznych dostawców i licencjodawców, załączone do Umowy EULA, zawierające oprogramowanie komputerowe oraz ewentualne powiązane elementy multimedialne, materiały drukowane i dokumentację internetową lub elektroniczną związaną z użytkowaniem urządzenia (”Oprogramowanie”).   

Urządzenie wymaga do normalnego działania wstępnie załadowanego oprogramowania. UŻYCIE NINIEJSZEGO URZĄDZENIA LUB WSTĘPNIE ZAŁADOWANEGO OPROGRAMOWANIA URZĄDZENIA OZNACZA AKCEPTACJĘ WARUNKÓW UMOWY EULA. W PRZYPADKU BRAKU AKCEPTACJI TYCH WARUNKÓW NIE NALEŻY UŻYWAĆ URZĄDZENIA ANI OPROGRAMOWANIA.

1. UDZIELENIE LICENCJI. Firma Samsung udziela użytkownikowi następujących praw pod warunkiem przestrzegania postanowień Umowy EULA: użytkownik może zainstalować jedną kopię Oprogramowania na dysku twardym lub innym trwałym nośniku danych na jednym komputerze i używać jej, uzyskiwać do niej dostęp, wyświetlać ją i uruchamiać na jednym komputerze lub urządzeniu przenośnym jednocześnie, przy czym użytkownik nie może udostępniać Oprogramowania za pośrednictwem sieci w celu umożliwienia korzystania z niego na wielu komputerach w tym samym czasie. Użytkownik może sporządzić jedną kopię Oprogramowania wyłącznie jako kopię zapasową w formie przeznaczonej do odczytu komputerowego pod warunkiem, że kopia zapasowa będzie zawierała wszystkie informacje o prawach autorskich i innych prawach własności intelektualnej zawarte w oryginale.

Niektóre elementy objęte umową mogą podlegać licencjom open source. Warunki licencji open source przeważają nad niektórymi warunkami niniejszej Umowy EULA. Odpowiednie licencje open source zostaną udostępnione w sekcji Informacje prawne w menu Ustawienia na urządzeniu użytkownika.

2. ZASTRZEŻENIE PRAW I PRAWO WŁASNOŚCI. Firma Samsung zastrzega wszelkie prawa, które nie zostały wyraźnie udzielone użytkownikowi na mocy niniejszej Umowy EULA. Oprogramowanie podlega ochronie na mocy przepisów o prawach autorskich oraz innych przepisów prawa i regulacji dotyczących praw własności intelektualnej. Firma Samsung lub jej dostawcy są właścicielami Oprogramowania oraz związanych z nim praw autorskich i innych praw własności intelektualnej. Oprogramowanie jest licencjonowane, a nie sprzedawane.

3. OGRANICZENIA PRAW UŻYTKOWNIKA KOŃCOWEGO. Użytkownik nie może poddawać Oprogramowania inżynierii wstecznej, dekompilować, dezasemblować ani podejmować innych prób uzyskania kodu źródłowego lub algorytmów Oprogramowania (z wyłączeniem jedynie zakresu, w którym takie działanie jest wyraźnie dozwolone przez obowiązujące prawo niezależnie od tego ograniczenia), ani też modyfikować Oprogramowania, wyłączać jego funkcji ani tworzyć dzieł pochodnych na podstawie Oprogramowania. Wynajmowanie, wypożyczanie, wydzierżawianie, udzielanie podlicencji lub świadczenie komercyjnych usług hostingowych przez użytkownika w odniesieniu do Oprogramowania jest niedozwolone. 

4. ZGODA NA UŻYWANIE DANYCH. Użytkownik wyraża zgodę na gromadzenie i wykorzystanie przez firmę Samsung i jej podmioty zależne danych technicznych zebranych w ramach świadczenia usług wsparcia technicznego związanych z Oprogramowaniem dostarczonym użytkownikowi, takich jak numer IMEI (unikatowy identyfikator urządzenia), numer urządzenia, nazwa modelu, kod klienta, rejestracja dostępu, aktualna wersja Oprogramowania urządzenia, komórkowy kod kraju (MCC) i kod sieci komórkowej (MNC). Firma Samsung i jej podmioty zależne mogą korzystać z tych informacji wyłącznie w celu doskonalenia swoich produktów lub dostarczania użytkownikowi usług i technologii dostosowanych do jego potrzeb oraz nie będą ujawniały tych informacji w sposób pozwalający na identyfikację tożsamości użytkownika. Zebrane informacje będą zawsze przetwarzane zgodnie z Polityką prywatności firmy Samsung, która jest dostępna na stronie: http://account.samsung.com/membership/pp.

5. AKTUALIZACJE OPROGRAMOWANIA. Firma Samsung może dostarczać lub udostępniać użytkownikowi aktualizacje, uaktualnienia, uzupełnienia i dodatki (jeśli mają zastosowanie) dotyczące Oprogramowania, w tym poprawki, uaktualnienia usług (częściowe lub całościowe), produkty lub urządzenia oraz aktualizacje i ulepszenia dowolnego wcześniej zainstalowanego oprogramowania (w tym zupełnie nowe wersje) (łącznie określane jako „Aktualizacja”) po dacie otrzymania przez użytkownika początkowej kopii Oprogramowania w celu udoskonalania Oprogramowania i zwiększenia wygody obsługi urządzenia przez użytkownika. Niniejsza umowa licencyjna użytkownika oprogramowania ma zastosowanie do wszelkich składników Aktualizacji, jakie firma Samsung może dostarczać lub udostępniać użytkownikowi po dacie otrzymania przez użytkownika początkowej kopii Oprogramowania, o ile razem z taką Aktualizacją nie zostaną dostarczone inne warunki. Aby korzystać z Oprogramowania dostarczonego za pośrednictwem Aktualizacji, użytkownik musi dysponować licencją na Oprogramowanie zidentyfikowane przez firmę Samsung jako podlegające Aktualizacji. Po dokonaniu Aktualizacji użytkownik nie może korzystać z Oprogramowania, które stanowiło podstawę kwalifikacji do Aktualizacji. Zaktualizowana wersja Oprogramowania może być wzbogacona o nowe funkcje oraz w niektórych przypadkach może nie zawierać dotychczas istniejących funkcji.

Aktualizacja będzie ogólnie dostępna, jednak w niektórych szczególnych okolicznościach aktualizacje Oprogramowania będą oferowane wyłącznie przez operatora sieci i takie aktualizacje Oprogramowania będą podlegać warunkom Umowy zawartej z operatorem sieci.

Jeśli jest włączona funkcja automatycznej aktualizacji (domyślne ustawienie w menu Aktualizacja systemu lub Bezpieczeństwo w Ustawieniach), urządzenie automatycznie pobiera okresowo Aktualizacje. Przed zainstalowaniem jakiejkolwiek Aktualizacji na urządzeniu zostanie wyświetlony monit o wyrażenie zgody przez użytkownika. Biorąc jednak pod uwagę znaczenie otrzymywania Aktualizacji oprogramowania zabezpieczającego w odpowiednim czasie w celu zapewnienia ochrony przed nowymi zagrożeniami, taka Aktualizacja może zostać automatycznie pobrana i zainstalowana. Zalecamy regularne sprawdzanie dostępności nowych Aktualizacji w celu zapewnienia optymalnej pracy urządzenia. Jeżeli użytkownik nie chce pobierać Aktualizacji przy użyciu transmisji danych za pośrednictwem sieci komórkowej, w Ustawieniach należy wybrać opcję „Tylko sieć Wi-Fi”.

6. Niektóre funkcje Oprogramowania mogą wymagać dostępu urządzenia do Internetu i mogą podlegać ograniczeniom narzuconym przez operatora sieci lub dostawcę usług internetowych. W przypadku braku połączenia Wi-Fi, Oprogramowanie uzyska dostęp do Internetu za pośrednictwem sieci komórkowej, co może powodować naliczanie dodatkowych opłat w zależności od planu taryfowego użytkownika. Ponadto na łatwość korzystania z niektórych funkcji Oprogramowania mogą mieć wpływ odpowiedni dobór i wydajność urządzenia oraz dostępu do danych. 

7. PRZENIESIENIE OPROGRAMOWANIA. Przeniesienie praw wynikających z niniejszej Umowy EULA lub praw do Oprogramowania udzielonych na jej podstawie na jakiekolwiek osoby trzecie przez użytkownika jest niedozwolone, chyba że odbywa się w związku ze sprzedażą urządzenia przenośnego nabytego wraz z Oprogramowaniem. W takim przypadku przeniesienie musi obejmować całość Oprogramowania (w tym wszystkie jego części składowe, elementy multimedialne, materiały drukowane, uaktualnienia oraz niniejszą Umowę EULA), a użytkownik nie może zachować żadnych kopii Oprogramowania. Przeniesienie nie może odbywać się w sposób pośredni, np. przez oddanie w komis. Przed przeniesieniem użytkownik końcowy będący odbiorcą Oprogramowania musi zaakceptować wszystkie warunki Umowy EULA.

8. OGRANICZENIA EKSPORTU. Użytkownik przyjmuje do wiadomości, że Oprogramowanie podlega ograniczeniom eksportowym obowiązującym w różnych państwach. Użytkownik zobowiązuje się do przestrzegania wszystkich obowiązujących praw międzynarodowych i krajowych dotyczących Oprogramowania, w tym wszelkich obowiązujących przepisów prawa dotyczących ograniczeń eksportowych.   

9. ROZWIĄZANIE UMOWY. Niniejsza Umowa EULA obowiązuje do momentu jej rozwiązania. Prawa użytkownika wynikające z niniejszej Licencji wygasają automatycznie bez wypowiedzenia ze strony firmy Samsung w przypadku naruszenia któregokolwiek z warunków Umowy EULA. Po rozwiązaniu Umowy EULA użytkownik jest zobowiązany zaprzestać korzystania z Oprogramowania i zniszczyć wszystkie posiadane kopie Oprogramowania, zarówno pełne, jak i częściowe.

10. Wyłączenie odpowiedzialności z tytułu gwarancji. O ILE NIE OKREŚLONO ODDZIELNIE W PISEMNEJ WYRAŹNEJ GWARANCJI ZAŁĄCZONEJ DO URZĄDZENIA, WSZELKIE OPROGRAMOWANIE DOSTARCZONE PRZEZ FIRMĘ SAMSUNG Z TYM URZĄDZENIEM PRZENOŚNYM (DOŁĄCZONE DO URZĄDZENIA, POBRANE LUB UZYSKANE W INNY SPOSÓB) JEST DOSTARCZANE W STANIE, W JAKIM SIĘ ZNAJDUJE ORAZ NA ZASADZIE ISTNIEJĄCEJ MOŻLIWOŚCI DOSTĘPU, BEZ ŻADNYCH GWARANCJI ZE STRONY FIRMY SAMSUNG, WYRAŹNYCH ANI DOROZUMIANYCH. W NAJSZERSZYM MOŻLIWYM ZAKRESIE DOZWOLONYM PRZEZ OBOWIĄZUJĄCE PRAWO FIRMA SAMSUNG WYŁĄCZA ODPOWIEDZIALNOŚĆ Z TYTUŁU WSZELKICH GWARANCJI, WYRAŹNYCH, DOROZUMIANYCH I USTAWOWYCH, W TYM MIĘDZY INNYMI DOROZUMIANYCH GWARANCJI ZBYWALNOŚCI, ZADOWALAJĄCEJ JAKOŚCI LUB RZETELNOŚCI WYKONANIA, PRZYDATNOŚCI DO OKREŚLONEGO CELU, SOLIDNOŚCI I DOSTĘPNOŚCI, DOKŁADNOŚCI, BRAKU WIRUSÓW, SPOKOJNEGO POSIADANIA, NIENARUSZANIA PRAW OSÓB TRZECICH I INNYCH PRAW. W NIEKTÓRYCH JURYSDYKCJACH WYŁĄCZANIE I OGRANICZANIE ODPOWIEDZIALNOŚCI Z TYTUŁU GWARANCJI DOROZUMIANYCH JEST NIEDOZWOLONE, DLATEGO POWYŻSZE WYŁĄCZENIA CZY OGRANICZENIA MOGĄ NIE MIEĆ ZASTOSOWANIA W PRZYPADKU DANEGO UŻYTKOWNIKA. ŻADNE PISEMNE CZY USTNE INFORMACJE UZYSKANE OD FIRMY SAMSUNG LUB JEJ PODMIOTÓW ZALEŻNYCH NIE MOGĄ ZOSTAĆ UZNANE ZA ZMIENIAJĄCE NINIEJSZE WYŁĄCZENIE ODPOWIEDZIALNOŚCI FIRMY SAMSUNG Z TYTUŁU GWARANCJI W ODNIESIENIU DO OPROGRAMOWANIA ANI ZA STANOWIĄCE PODSTAWĘ JAKICHKOLWIEK GWARANCJI UDZIELANYCH PRZEZ FIRMĘ SAMSUNG. 

11. APLIKACJE STRON TRZECICH. Aplikacje stron trzecich mogą być dołączone do tego urządzenia przenośnego lub na nie pobrane. Firma Samsung nie składa żadnych oświadczeń w odniesieniu do tych aplikacji. Z uwagi na to, że aplikacje te pozostają poza kontrolą firmy Samsung, użytkownik przyjmuje do wiadomości i akceptuje fakt, że firma Samsung nie ponosi odpowiedzialności za dostępność takich aplikacji oraz za jakiekolwiek treści, reklamy, produkty, usługi i inne materiały zawarte w tych aplikacjach lub dostępne za ich pośrednictwem. Użytkownik przyjmuje do wiadomości i wyraźnie potwierdza, że korzystanie z aplikacji firm zewnętrznych odbywa się na jego wyłączną odpowiedzialność oraz że bierze na siebie całe ryzyko wynikające z ich niedostatecznej jakości, wydajności, dokładności i staranności wykonania. Decyzją użytkownika jest sprawdzenie, czy używana aplikacja nie zawiera takich elementów, jak wirusy, robaki, konie trojańskie i inne rodzaje złośliwego kodu. Znajdujące się w urządzeniu przenośnym odnośniki do jakichkolwiek nazw, znaków, produktów czy usług stron trzecich są umieszczone tam jedynie dla wygody użytkownika i nie stanowią wyrazu poparcia, sponsoringu czy rekomendacji firmy zewnętrznej bądź jej produktów i usług ani powiązania z nimi. Użytkownik przyjmuje do wiadomości, że firma Samsung nie będzie pośrednio ani bezpośrednio ponosić odpowiedzialności za jakiekolwiek szkody lub straty, w tym między innymi za uszkodzenia urządzenia przenośnego lub utratę danych, faktycznie lub rzekomo spowodowane lub powstałe w związku z użyciem jakichkolwiek treści, produktów i usług stron trzecich dostępnych w takich aplikacjach lub za ich pośrednictwem. Użytkownik przyjmuje do wiadomości i akceptuje fakt, że korzystanie z aplikacji stron trzecich podlega warunkom użytkowania, warunkom umowy licencyjnej i polityki prywatności lub postanowieniom podobnej umowy z zewnętrznym dostawcą aplikacji, oraz że wszelkie informacje i dane osobowe świadomie lub nieświadomie przekazane zewnętrznemu dostawcy aplikacji będą podlegały warunkom jego polityki prywatności (o ile taka polityka istnieje). FIRMA SAMSUNG WYŁĄCZA WSZELKĄ ODPOWIEDZIALNOŚĆ Z TYTUŁU UJAWNIENIA INFORMACJI PRZEZ ZEWNĘTRZNEGO DOSTAWCĘ APLIKACJI LUB INNYCH JEGO PRAKTYK. FIRMA SAMSUNG WYRAŹNIE WYŁĄCZA WSZELKIE GWARANCJE ODNOSZĄCE SIĘ DO POZYSKANIA INFORMACJI OSOBISTYCH UŻYTKOWNIKA PRZEZ ZEWNĘTRZNEGO DOSTAWCĘ APLIKACJI ORAZ DO EWENTUALNYCH CELÓW, DO KTÓRYCH TE INFORMACJE OSOBISTE MOGĄ ZOSTAĆ WYKORZYSTANE PRZEZ ZEWNĘTRZNEGO DOSTAWCĘ APLIKACJI.

12. APLIKACJE FIRMY SAMSUNG. Określone aplikacje i usługi firmy Samsung mogą być dołączone do tego urządzenia przenośnego lub na nie pobrane. Wiele z nich wymaga rejestracji konta w usługach Samsung (”Konto Samsung”), przy czym prawa i obowiązki użytkownika są określone w osobnym regulaminie i polityce prywatności dotyczących Konta Samsung. Istnieją aplikacje i usługi spoza zakresu Konta Samsung, które wymagają zgody użytkownika na ich osobne regulaminy i polityki prywatności. Użytkownik wyraźnie potwierdza i przyjmuje do wiadomości, że korzystanie z tych aplikacji i usług podlega warunkom odpowiednich regulaminów i polityk prywatności.

13. Ograniczenie odpowiedzialności. FIRMA SAMSUNG NIE PONOSI ODPOWIEDZIALNOŚCI ZA JAKIEKOLWIEK SZKODY WYNIKAJĄCE BEZPOŚREDNIO LUB POŚREDNIO Z KORZYSTANIA LUB NIEMOŻNOŚCI KORZYSTANIA Z OPROGRAMOWANIA LUB JAKICHKOLWIEK APLIKACJI STRON TRZECICH, ICH ZAWARTOŚCI I FUNKCJI, W TYM MIĘDZY INNYMI ZA SZKODY BEZPOŚREDNIO LUB POŚREDNIO SPOWODOWANE PRZEZ BŁĘDY, ZANIEDBANIA, PRZERWY W DZIAŁANIU, DEFEKTY, OPÓŹNIENIA W DZIAŁANIU LUB PRZESYŁANIU DANYCH, WIRUSY KOMPUTEROWE, BRAK POŁĄCZENIA, OPŁATY ZA KORZYSTANIE Z SIECI, ZAKUPY WEWNĄTRZ APLIKACJI ORAZ ZA WSZELKIE INNE SZKODY BEZPOŚREDNIE, POŚREDNIE, SZCZEGÓLNE, UBOCZNE, RETORSYJNE LUB NASTĘPCZE, NAWET JEŚLI FIRMA SAMSUNG ZOSTAŁA POINFORMOWANA O MOŻLIWOŚCI WYSTĄPIENIA TAKICH SZKÓD. W NIEKTÓRYCH JURYSDYKCJACH NIE DOPUSZCZA SIĘ WYŁĄCZENIA LUB OGRANICZENIA ODPOWIEDZIALNOŚCI ZA SZKODY UBOCZNE I NASTĘPCZE, DLATEGO POWYŻSZE WYŁĄCZENIE MOŻE NIE MIEĆ ZASTOSOWANIA DO DANEGO UŻYTKOWNIKA. NIEZALEŻNIE OD POWYŻSZYCH POSTANOWIEŃ, WYSOKOŚĆ CAŁKOWITEJ ODPOWIEDZIALNOŚCI ODSZKODOWAWCZEJ FIRMY SAMSUNG ELECTRONICS CO. WOBEC UŻYTKOWNIKA Z TYTUŁU WSZELKICH STRAT, SZKÓD ORAZ INNYCH ROSZCZEŃ, W TYM MIĘDZY INNYMI WYNIKAJĄCYCH Z ODPOWIEDZIALNOŚCI KONTRAKTOWEJ I DELIKTOWEJ, POWSTAŁYCH NA SKUTEK KORZYSTANIA PRZEZ UŻYTKOWNIKA Z OPROGRAMOWANIA LUB APLIKACJI STRON TRZECICH W TYM URZĄDZENIU PRZENOŚNYM LUB Z JAKIEGOKOLWIEK INNEGO POSTANOWIENIA NINIEJSZEJ UMOWY EULA NIE MOŻE PRZEKROCZYĆ KWOTY ZAPŁACONEJ PRZEZ KUPUJĄCEGO ZA TO URZĄDZENIE PRZENOŚNE LUB ZA APLIKACJE STRON TRZECICH DOŁĄCZONE DO URZĄDZENIA PRZENOŚNEGO. POWYŻSZE OGRANICZENIA I WYŁĄCZENIA (W TYM ZAWARTE W CZĘŚCIACH 10, 11, 12 ORAZ 13) MAJĄ ZASTOSOWANIE W MAKSYMALNYM ZAKRESIE DOPUSZCZONYM PRZEZ OBOWIĄZUJĄCE PRAWO NAWET, JEŻELI ŚRODEK ZARADCZY NIE SPEŁNI SWOJEGO PODSTAWOWEGO CELU.

14. PRAWO WŁAŚCIWE. Niniejsza Umowa EULA podlega prawu właściwemu dla miejsca zamieszkania użytkownika, z wyłączeniem zawartych w nim przepisów prawa kolizyjnego. Niniejsza Umowa EULA nie podlega postanowieniom Konwencji Narodów Zjednoczonych o umowach międzynarodowej sprzedaży towarów, a zastosowanie tej konwencji jest w wyraźny sposób wyłączone. 

15. ROZSTRZYGANIE SPORÓW.  
Wszelkie nierozstrzygnięte polubownie spory, kontrowersje i różnice zdań wynikające w jakichkolwiek sposób z niniejszej Umowy EULA lub korzystania przez użytkownika z Oprogramowania będą podlegały niewyłącznej jurysdykcji sądów w miejscu zamieszkania użytkownika. Niezależnie od powyższych postanowień firma Samsung może wnieść o zastosowanie środków tymczasowych (lub odpowiednika tego rodzaju środków prawnych) w dowolnej jurysdykcji. 

16. CAŁOŚĆ UMOWY; ZASADA ROZDZIELNOŚCI. Niniejsza Umowa EULA stanowi całość umowy pomiędzy użytkownikiem a firmą Samsung i zastępuje wszelkie dotychczasowe porozumienia, propozycje i oświadczenia ustne bądź pisemne w odniesieniu do Oprogramowania lub wszelkich innych kwestii objętych niniejszą Umową EULA. Jeżeli którekolwiek z postanowień Umowy EULA zostanie uznane za bezskuteczne, nieważne, niewykonalne lub niezgodne z prawem, pozostałe postanowienia niniejszej Umowy zachowają pełną moc wiążącą. 

