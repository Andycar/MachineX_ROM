Licenčná zmluva koncového používateľa pre softvér

DÔLEŽITÉ. ČÍTAJTE POZORNE: Táto licenčná zmluva koncového používateľa („EULA“) je právnou zmluvou medzi vami (buď jednotlivcom, alebo jednou právnickou osobou) a spoločnosťou Samsung Electronics Co., Ltd. („Samsung“) pre softvér dodávaný spolu s touto zmluvou EULA, ktorý je vlastnený spoločnosťou Samsung a jej sesterskými spoločnosťami a ich nezávislými dodávateľmi a poskytovateľmi licencií a ktorý zahŕňa počítačový softvér a môže zahŕňať pridružené médiá, tlačené materiály, „online“ alebo elektronickú dokumentáciu v súvislosti s vaším používaním tohto zariadenia („softvér“). 

Toto zariadenie vyžaduje na svoju normálnu činnosť použitie vopred zavedeného softvéru. POUŽÍVANÍM TOHTO ZARIADENIA ALEBO JEHO VOPRED ZAVEDENÉHO SOFTVÉRU SÚHLASÍTE S PODMIENKAMI TEJTO ZMLUVY EULA. AK S TÝMITO PODMIENKAMI NESÚHLASÍTE, NEPOUŽÍVAJTE TOTO ZARIADENIE ANI TENTO SOFTVÉR.

1. UDELENIE LICENCIE. Spoločnosť Samsung vám udeľuje nasledujúce práva za predpokladu, že dodržíte všetky podmienky a ustanovenia tejto zmluvy EULA: Môžete inštalovať, používať, pristupovať, zobrazovať a spúšťať jednu kópiu tohto softvéru na lokálnom pevnom disku (diskoch) alebo iných permanentných úložných médiách jedného počítača a používať tento softvér v každom čase iba na jednom počítači alebo mobilnom zariadení a nemôžete sprístupniť tento softvér cez sieť, kde by sa mohol používať na viacerých počítačoch zároveň. Môžete vytvoriť jednu kópiu tohto softvéru v počítačovej forme výhradne na účely zálohovania, a to pod podmienkou, že záložná kópia musí zahŕňať všetky oznámenia o autorských právach alebo iné oznámenia o vlastníckych právach obsiahnuté v origináli.

Niektoré položky tohto softvéru môžu podliehať licenciám na otvorený zdrojový kód. Ustanovenia týchto licencií na otvorený zdrojový kód môžu byť nadradené niektorým podmienkam tejto zmluvy EULA. Príslušné licencie na otvorený zdrojový kód máte k dispozícii v časti Právne poznámky v menu Nastavenia vo vašom zariadení.

2. VYHRADENIE PRÁV A VLASTNÍCTVA. Spoločnosť Samsung si vyhradzuje všetky práva, ktoré vám neboli výslovne udelené v tejto zmluve EULA. Tento softvér je chránený zákonmi a dohodami o autorských právach a ďalšom duševnom vlastníctve. Vlastníkom právneho titulu, autorského práva a ďalších práv duševného vlastníctva na tento softvér je spoločnosť Samsung alebo jej dodávatelia. Tento softvér sa nepredáva, ale poskytuje sa naň licencia.

3. OBMEDZENIE PRÁV KONCOVÉHO POUŽÍVATEĽA. Zakazuje sa spätne analyzovať, dekompilovať, rozkladať alebo sa inak pokúšať zistiť zdrojový kód alebo algoritmy tohto softvéru (s výnimkou prípadov a iba v takom rozsahu, kedy je takáto činnosť výslovne povolená platnými zákonmi aj napriek tomuto obmedzeniu), upravovať ho, znefunkčniť ľubovoľné funkcie tohto softvéru alebo vytvárať odvodené práce na základe tohto softvéru. Zakazuje sa používať tento softvér na prenajímanie, lízing, požičiavanie, sublicencovanie alebo poskytovanie komerčných hostiteľských služieb.

4. SÚHLAS S POUŽÍVANÍM ÚDAJOV. Súhlasíte s tým, že spoločnosť Samsung a jej sesterské spoločnosti môžu zhromažďovať a používať ľubovoľné technické informácie získané v rámci služieb produktovej podpory týkajúce sa tohto softvéru, ktorý vám bol poskytnutý, ako sú napríklad číslo IMEI (jedinečné identifikačné číslo zariadenia), číslo zariadenia, názov modelu, kód zákazníka, záznamy o prístupe, aktuálna verzia softvéru zariadenia, MCC (kód krajiny mobilného telefónu), MNC (kód mobilnej siete). Spoločnosť Samsung a jej sesterské spoločnosti môžu používať tieto informácie výhradne na zlepšenie svojich produktov alebo na poskytovanie prispôsobených služieb alebo technológií a príslušné informácie nezverejnia v takej forme, ktorá by umožnila vašu osobnú identifikáciu. S vašimi informáciami sa bude vždy zaobchádzať v súlade s politikou ochrany osobných údajov spoločnosti Samsung, ktoré si môžete pozrieť na nasledujúcej adrese: http://account.samsung.com/membership/pp.

5. AKTUALIZÁCIE SOFTVÉRU. Spoločnosť Samsung vám môže poskytovať alebo sprístupniť aktualizácie, inovácie, dodatky a doplnkové komponenty (ak nejaké sú) softvéru vrátane opráv chýb, inovácií služby (po častiach alebo vcelku), produktov alebo zariadení, ako aj aktualizácie a zlepšenia ľubovoľného predtým nainštalovaného softvéru (vrátane úplne nových verzií) (súhrnne „aktualizácia“) po dátume vášho získania vašej počiatočnej kópie tohto softvéru, a to na účely vylepšenia tohto softvéru a v neposlednom rade na zlepšenie jeho používania s vaším zariadením. Táto zmluva EULA platí pre všetky a akékoľvek súčasti aktualizácie, ktoré vám môže poskytnúť alebo sprístupniť spoločnosť Samsung po dátume vášho získania počiatočnej kópie tohto softvéru, pokiaľ neposkytneme spolu s takouto aktualizáciou iné podmienky. Ak chcete používať softvér poskytovaný prostredníctvom aktualizácie, musíte mať najprv licenciu na softvér identifikovaný spoločnosťou Samsung ako spôsobilý na aktualizáciu. Po aktualizácii už nemôžete ďalej používať softvér, na základe ktorého ste mali oprávnenie vykonať aktualizáciu. Aktualizovaná verzia softvéru môže pridávať nové funkcie a v niektorých obmedzených prípadoch môže odstraňovať existujúce funkcie.

Aj keď aktualizácia bude bežne k dispozícii, v niektorých obmedzených prípadoch sa aktualizácia softvéru bude ponúkať iba prostredníctvom vášho sieťového operátora a takéto aktualizácie softvéru sa budú riadiť vaším zmluvným vzťahom s vaším sieťovým operátorom.

Keď je zapnutá funkcia „Automatická aktualizácia“ (v predvolenom nastavení v menu Aktualizácia systému alebo v menu Zabezpečenie v nastaveniach), vaše zariadenie bude občas automaticky sťahovať niektoré aktualizácie. Pred inštaláciou ľubovoľnej aktualizácie si však vaše zariadenie vyžiada váš súhlas. Vzhľadom na dôležitosť včasného prijímania aktualizácií bezpečnostného softvéru kvôli ochrane pred novými hrozbami sa však môže takáto aktualizácia stiahnuť a nainštalovať automaticky. Odporúčame pravidelne kontrolovať dostupnosť ľubovoľných nových aktualizácií z dôvodu optimálneho využitia vášho zariadenia. Ak chcete zabrániť akémukoľvek sťahovaniu aktualizácií pomocou dátových prenosov cez mobilnú sieť, v nastaveniach zvoľte možnosť „Iba Wi-Fi“.

6. Niektoré funkcie softvéru môžu vyžadovať, aby zariadenie malo prístup na internet, a môžu podliehať obmedzeniam stanoveným vaším sieťovým operátorom alebo poskytovateľom internetového pripojenia. Pokiaľ nie je vaše zariadenie pripojené na internet cez sieť Wi-Fi, softvér bude na prístup používať vašu mobilnú sieť, čo môže mať za následok ďalšie poplatky v závislosti od vášho tarifného programu. Okrem toho môže byť vaše využívanie niektorých funkcií softvéru ovplyvnené vhodnosťou a výkonnosťou hardvéru vášho zariadenie alebo dátového pripojenia. 

7. PREVOD SOFTVÉRU. Túto zmluvu EULA ani práva na softvér udelené v nej nemôžete previesť na žiadnu tretiu stranu, pokiaľ to nie je v súvislosti s predajom mobilného zariadenia, s ktorým bol dodaný tento softvér. V takomto prípade musí prevod zahŕňať všetok softvér (vrátane všetkých komponentov, médií a tlačených materiálov, ľubovoľných inovácií a tejto zmluvy EULA) a nemôžete si ponechať žiadne kópií tohto softvéru. Prevod nemôže byť uskutočnený ako nepriamy, ako napríklad vo forme zásielky. Ešte pred prevodom musí koncový používateľ prijímajúci softvér súhlasiť so všetkými podmienkami tejto zmluvy EULA.

8. OBMEDZENIA EXPORTU. Potvrdzujete, že tento softvér podlieha obmedzeniam exportu rôznych krajín. Súhlasíte s tým, že budete dodržiavať všetky príslušné medzinárodné a národné zákony vzťahujúce sa na tento softvér vrátane všetkých príslušných zákonov a nariadení o exportných obmedzeniach.  

9. UKONČENIE ZMLUVY. Táto zmluva EULA je účinná až do svojho ukončenia. Ak nedodržíte ľubovoľné z ustanovení a podmienok tejto zmluvy EULA, vaše práva v rámci tejto licencie sa automaticky ukončia bez oznámenia od spoločnosti Samsung. Po skončení platnosti tejto zmluvy EULA musíte prestať používať tento softvér a zničiť všetky jeho kópie, či už úplné alebo čiastočné.

10. Odmietnutie záruky. POKIAĽ TO NIE JE UVEDENÉ SAMOSTATNE V PÍSOMNEJ VÝSLOVNEJ OBMEDZENEJ ZÁRUKE DODANEJ S VAŠÍM ZARIADENÍM, VŠETOK SOFTVÉR POSKYTOVANÝ SPOLOČNOSŤOU SAMSUNG S TÝMTO MOBILNÝM ZARIADENÍM (ČI UŽ DODANÝ S TÝMTO ZARIADENÍM, STIAHNUTÝ ALEBO ZÍSKANÝ INAK) SA POSKYTUJE „TAK, AKO JE“ A NA BÁZE „PODĽA DOSTUPNOSTI“, BEZ ZÁRUK AKÉHOKOĽVEK DRUHU OD SPOLOČNOSTI SAMSUNG, ČI UŽ VÝSLOVNÝCH ALEBO IMPLICITNÝCH. V MAXIMÁLNOM MOŽNOM ROZSAHU POVOLENOM PRÍSLUŠNÝMI ZÁKONMI SPOLOČNOSŤ SAMSUNG ODMIETA VŠETKY ZÁRUKY, ČI UŽ VÝSLOVNÉ, IMPLICITNÉ ALEBO ŠTATUTÁRNE, VRÁTANE, OKREM INÉHO, IMPLICITNÝCH ZÁRUK OBCHODOVATEĽNOSTI, USPOKOJIVEJ KVALITY ALEBO ODBORNÉHO ÚSILIA, VHODNOSTI NA KONKRÉTNY ÚČEL, SPOĽAHLIVOSTI ALEBO DOSTUPNOSTI, PRESNOSTI, NEINFIKOVANIA VÍRUSMI, NERUŠENÉHO VYUŽÍVANIA, NEPORUŠENIA PRÁV TRETEJ STRANY PRÁVA ALEBO INÉHO PORUŠENIA PRÁV. NIEKTORÉ JURISDIKCIE NEPOVOĽUJÚ VYLÚČENIA ALEBO OBMEDZENIA IMPLICITNÝCH ZÁRUK, PRETO SA VYŠŠIE UVEDENÉ VYLÚČENIA ALEBO OBMEDZENIA NEMUSIA NA VÁS VZŤAHOVAŤ. ŽIADNE ODPORÚČANIA ANI INFORMÁCIE, ČI UŽ ÚSTNE ALEBO PÍSOMNÉ, ZÍSKANÉ VAMI OD SPOLOČNOSTI SAMSUNG ALEBO JEJ SESTERSKÝCH SPOLOČNOSTÍ SA NEBUDÚ POVAŽOVAŤ ZA ÚPRAVU TOHTO ODMIETNUTIA SPOLOČNOSTI SAMSUNG TÝKAJÚCEHO SA ZÁRUKY NA SOFTVÉR ANI NEBUDÚ PREDSTAVOVAŤ ŽIADNU ZÁRUKU AKÉHOKOĽVEK DRUHU OD SPOLOČNOSTI SAMSUNG. 

11. APLIKÁCIE TRETÍCH STRÁN. S týmto mobilným zariadením môžu byť dodané niektoré aplikácie tretích strán alebo sa môžu doňho stiahnuť. Spoločnosť Samsung neposkytuje žiadne vyhlásenia týkajúce sa akýchkoľvek z týchto aplikácií. Keďže spoločnosť Samsung nemá žiadnu kontrolu nad takýmito aplikáciami, potvrdzujete a súhlasíte, že spoločnosť Samsung nie je zodpovedná za dostupnosť takýchto aplikácií a nie je zodpovedná ani zaviazaná za žiadny obsah, reklamy, produkty, služby ani iné materiály v takýchto aplikáciách alebo dostupných prostredníctvom nich. Výslovne potvrdzujete a súhlasíte, že používanie aplikácií tretích strán je na vaše výhradné riziko a že celé riziko neuspokojivej kvality, výkonnosti, presnosti a úsilia spočíva na vás. Je na vašom zvážení, či vykonáte preventívne opatrenia na zaručenie toho, že čokoľvek sa rozhodnete použiť, bude bez takých položiek ako vírusy, červy, trójske kone a iných položiek deštruktívnej povahy. Odkazy v tomto mobilnom zariadení na ľubovoľné názvy, značky, produkty alebo služby ľubovoľných tretích strán sa poskytujú výhradne pre vaše pohodlie a nepredstavujú ani neimplikujú schválenie, sponzorstvo ani odporúčanie takejto tretej strany alebo jej produktov a služieb, ani akúkoľvek spojitosť s nimi. Súhlasíte, že spoločnosť Samsung nebude zodpovedná ani zaviazaná, či už priamo alebo nepriamo, za žiadne poškodenia ani ujmy, vrátane, okrem iného, ľubovoľného poškodenia mobilného zariadenia alebo straty údajov, spôsobené alebo údajne spôsobené použitím alebo spoľahnutím sa na ľubovoľný obsah, produkty alebo služby takejto tretej strany dostupné v ľubovoľnej takejto aplikácii alebo prostredníctvom nej, alebo v spojitosti s nimi. Ďalej potvrdzujete a súhlasíte, že používanie ľubovoľnej aplikácie tretej strany sa riadi podmienkami používania poskytovateľa takejto aplikácie tretej strany, jeho licenčnou zmluvou, politikou ochrany osobných údajov alebo inou takouto zmluvou a že ľubovoľné informácie alebo osobné údaje, ktoré poskytnete, či už vedome alebo nevedome, takémuto poskytovateľovi aplikácie tretej strany, budú podliehať politike ochrany osobných údajov takéhoto poskytovateľa aplikácie tretej strany, ak takáto politika existuje. SPOLOČNOSŤ SAMSUNG ODMIETA AKÚKOĽVEK ZODPOVEDNOSŤ ZA ĽUBOVOĽNÉ ZVEREJNENIE INFORMÁCIÍ ALEBO ĽUBOVOĽNÉ INÉ PRAKTIKY ĽUBOVOĽNÉHO POSKYTOVATEĽA APLIKÁCIE TRETEJ STRANY. SPOLOČNOSŤ SAMSUNG VÝSLOVNE ODMIETA AKÚKOĽVEK ZÁRUKU S OHĽADOM NA TO, ČI VAŠE OSOBNÉ ÚDAJE ZAZNAMENÁ ĽUBOVOĽNÝ POSKYTOVATEĽ APLIKÁCIE TRETEJ STRANY ALEBO S OHĽADOM NA POUŽITIE, PRI KTOROM BY TAKÉTO OSOBNÉ ÚDAJE MOHOL ZÍSKAŤ TAKÝTO POSKYTOVATEĽ APLIKÁCIE TRETEJ STRANY.

12. APLIKÁCIE OD SPOLOČNOSTI SAMSUNG.  S týmto mobilným zariadením môžu byť dodané, alebo sa môžu doňho stiahnuť, niektoré aplikácie a služby od spoločnosti Samsung. Mnohé z nich vyžadujú registráciu členstva v službách od spoločnosti Samsung („konto Samsung“) a vaše práva a povinnosti budú stanovené v samostatných ustanoveniach a podmienkach a politikách ochrany osobných údajov konta Samsung. Toto sú aplikácie a služby nespadajúce pod konto Samsung, ktoré vyžadujú váš súhlas s ich samostatnými ustanoveniami a podmienkami a politikami ochrany osobných údajov. Výslovne potvrdzujete a súhlasíte, že vaše používanie takýchto aplikácií a služieb bude podliehať príslušným ustanoveniam a podmienkam a politikám ochrany osobných údajov.

13. Obmedzenie zodpovednosti. SPOLOČNOSŤ SAMSUNG NEBUDE ZODPOVEDNÁ ZA ŽIADNE ŠKODY ĽUBOVOĽNÉHO DRUHU VYPLÝVAJÚCE Z POUŽITIA ALEBO SÚVISIACE S POUŽITÍM ALEBO NESCHOPNOSŤOU POUŽIŤ SOFTVÉR ALEBO ĽUBOVOĽNÉ APLIKÁCIE TRETEJ STRANY, ICH OBSAH ALEBO FUNKCIE, VRÁTANE, BEZ OBMEDZENIA, ŠKÔD SPÔSOBENÝCH ALEBO SÚVISIACICH S CHYBAMI, OPOMENUTIAMI, PRERUŠENIAMI, DEFEKTMI, ONESKORENÍM OPERÁCIE ALEBO PRENOSU, POČÍTAČOVÝM VÍRUSOM, ZLYHANÍM PRIPOJENIA, POPLATKAMI ZA POUŽÍVANIE SIETE, PRIAMYMI NÁKUPMI V APLIKÁCIÁCH A VŠETKÝCH OSTATNÝCH PRIAMYCH, NEPRIAMYCH, ŠPECIÁLNYCH, NÁHODNÝCH, EXEMPLÁRNYCH ALEBO NÁSLEDNÝCH ŠKÔD, A TO AJ V PRÍPADE, AK BOLA SPOLOČNOSŤ SAMSUNG UPOZORNENÁ NA MOŽNOSŤ TAKÝCHTO ŠKÔD. NIEKTORÉ JURISDIKCIE NEPOVOĽUJÚ VYLÚČENIE ALEBO OBMEDZENIE NÁHODNÝCH ALEBO NÁSLEDNÝCH ŠKÔD, PRETO SA VYŠŠIE UVEDENÉ VYLÚČENIA ALEBO OBMEDZENIA NEMUSIA NA VÁS VZŤAHOVAŤ. BEZ OHĽADU NA VYŠŠIE UVEDENÉ PLATÍ, ŽE CELKOVÁ ZODPOVEDNOSŤ SPOLOČNOSTI SAMSUNG ELECTRONICS CO. VOČI VÁM ZA VŠETKY UJMY, ŠKODY, PREDMETY ŽALOBY VRÁTANE, OKREM INÉHO, TÝCH NA ZÁKLADE ZMLUVY, ÚMYSELNÉHO PORUŠENIA PRÁVA ALEBO INAK, VYPLÝVAJÚCE Z VÁŠHO POUŽITIA TOHTO SOFTVÉRU ALEBO APLIKÁCIE TRETEJ STRANY V TOMTO MOBILNOM ZARIADENÍ ALEBO ĽUBOVOĽNÉHO INÉHO USTANOVENIA TEJTO ZMLUVY EULA, NEPREKROČÍ SUMU, KTORÚ KUPUJÚCI ZAPLATIL ŠPECIFICKY ZA TOTO MOBILNÉ ZARIADENIE ALEBO ĽUBOVOĽNÚ TAKÚTO APLIKÁCIU TRETEJ STRANY, KTORÁ BOLA DODANÁ S TÝMTO MOBILNÝM ZARIADENÍM. PREDCHÁDZAJÚCE OBMEDZENIA, VYLÚČENIA A ODMIETNUTIA (VRÁTANE SEKCIÍ 10, 11, 12 A 13) PLATIA V MAXIMÁLNOM ROZSAHU POVOLENOM PLATNÝMI ZÁKONMI, A TO AJ V PRÍPADE, AK AKÝKOĽVEK NÁPRAVNÝ PROSTRIEDOK NESPLNÍ SVOJ ZÁKLADNÝ ÚČEL.

14. PLATNÉ ZÁKONY. Táto zmluva EULA sa riadi zákonmi jurisdikcie, v ktorej máte trvalý pobyt, bez ohľadu na to, či je v konflikte s ľubovoľnými ustanoveniami týchto zákonov. Táto zmluva EULA sa neriadi Konvenciou OSN o zmluvách pri medzinárodnom predaji tovaru, ktorej aplikácia je výslovne vylúčená. 

15. RIEŠENIE SPOROV. 
Ak sa spor, rozpor alebo nezhodu vyplývajúcu ľubovoľným spôsobom z tejto zmluvy EULA alebo vášho použitia tohto softvéru nepodarí vyriešiť dohodou, bude podliehať nevýlučnej jurisdikcii súdov jurisdikcie, v ktorej máte trvalý pobyt. Bez ohľadu na vyššie uvedené môže spoločnosť Samsung požiadať o súdne prikázané náhrady (alebo ekvivalentný typ neodkladného zákonného odškodnenia) v ľubovoľnej jurisdikcii.

16. CELÁ ZMLUVA, ODDELITEĽNOSŤ. Táto zmluva EULA predstavuje celú zmluvu medzi vami a spoločnosťou Samsung týkajúcu sa tohto softvéru a nahrádza všetky predchádzajúce alebo súčasné ústne alebo písomné komunikácie, návrhy a vyhlásenia týkajúce sa tohto softvéru alebo akéhokoľvek iného predmetu, na ktorý sa vzťahuje táto zmluva EULA. Ak bude akékoľvek ustanovenie tejto zmluvy EULA označené za zrušené, neplatné, nevynútiteľné alebo nezákonné, všetky ostatné ustanovenia zostanú v plnej platnosti a účinnosti. 

