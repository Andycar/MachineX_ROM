Contrato de licenza para usuario final de software

IMPORTANTE. LER ATENTAMENTE: este contrato de licenza de usuario final é un contrato legal establecido entre ti (unha persoa física ou xurídica) e Samsung Electronics Co., Ltd. (“Samsung”) con respecto do software, propiedade de Samsung e as súas filiais, os seus fornecedores e propietarios de licenzas. O produto de software que acompaña a este contrato inclúe o software informático e pode incluír documentación multimedia, impresa, “en liña” ou electrónica relacionada co teu uso deste dispositivo (“Software”).  

Este dispositivo precisa o uso de software precargado para o seu correcto funcionamento. AO UTILIZAR O DISPOSITIVO OU ESTE SOFTWARE PRECARGADO, ESTARÁS ACEPTANDO O TERMOS DESTE CONTRATO. SE NON ACEPTA ESTES TERMOS, NON UTILICES O DISPOSITIVO OU O SOFTWARE.  

1. OUTORGAMENTO DA LICENZA. Samsung concédeche os seguintes dereitos sempre e cando cumpras con todos os termos e condicións deste contrato: poderás instalar, usar, acceder, visualizar e executar unha copia do Software nos discos duros locais ou outro soporte de almacenamento permanente nun ordenador e usar o Software nun único ordenador ou nun dispositivo móbil á vez. Non poderás distribuír o Software a través dunha rede a partir da que se poida usar en varios ordenadores á vez. Poderás realizar unha copia do software nun formato lexible mediante unha máquina só co obxectivo de realizar unha copia de seguridade. Esta copia de seguridade deberá incluír todas as advertencias de dereitos de autor e demais advertencias sobre a propiedade contidas no orixinal.

É posible que determinados elementos do Software estean suxeitos a licenzas de código aberto.  É posible que as disposicións da licenza de código aberto anulen algúns termos deste contrato de licenza de usuario final. Facilitarémosche as licenzas de código aberto correspondentes na sección Avisos legais do menú Configuración do teu dispositivo.

2. RESERVA DE DEREITOS E PROPIEDADE. Samsung resérvase todos os dereitos que non se che conceden expresamente neste contrato. Este software está protexido polos dereitos de autor e demais leis e tratados de propiedade intelectual. Todos os títulos, dereitos de autor e outros dereitos de propiedade intelectual deste software pertencen a Samsung ou aos seus distribuidores. O software outórgase baixo licenza, non se vende.

3. LIMITACIÓNS NOS DEREITOS DO USUARIO FINAL. Non podes utilizar técnicas de enxeñaría inversa, descompilar, desarmar nin levar a cabo calquera outro intento para descubrir o código fonte ou os algoritmos do Software (agás se esta actividade está expresamente permitida pola lexislación aplicable a pesar desta limitación), modificar, desactivar calquera función do Software ou crear obras derivadas baseadas neste Software. Non podes alugar, emprestar, subceder nin fornecer servizos de aloxamento comercial con este Software.

4. AUTORIZACIÓN PARA O USO DE DATOS. Aceptas que Samsung e as súas filiais poidan recompilar e utilizar a información técnica rexistrada como parte dos servizos de soporte do produto en relación con este Software, se existe, como o IMEI (o número de identificación único do teu dispositivo), o número do dispositivo, o nome do modelo, o código de cliente, as gravacións de acceso, a versión actual do software do teu dispositivo, o MCC (código móbil do país), o MNC (código da rede móbil). Samsung e as súas filiais poderán utilizar esta información co único obxectivo de mellorar os seus produtos ou para fornecer servizos ou tecnoloxías personalizados para ti e non revelará esta información en ningunha forma na que che se poida identificar. En todo momento, a túa información tratarase de acordo coa Política de privacidade de Samsung, que se pode consultar na páxina seguinte: http://account.samsung.com/membership/pp.

5. ACTUALIZACIÓNS DE SOFTWARE. Samsung pode fornecerche ou poñer á túa disposición actualizacións, suplementos e compoñentes complementarios (se os houbese) deste Software, incluído solucións de erros, actualizacións de servizos (completos ou parciais), produtos ou dispositivos, e actualizacións e melloras de calquera software xa instalado (incluído versións completamente novas), (en conxunto, “Actualizacións”) despois da data en que obteñas a túa copia inicial do Software para mellorar o Software e, en última instancia, mellorar a túa experiencia de usuario co dispositivo. Este contrato aplícase ás actualizacións de compoñentes que Samsung podería proporcionarche ou poñer á túa disposición despois da data en que obteñas a túa copia inicial do Software, a menos que incluamos outros termos xunto con esa actualización. Para utilizar o Software fornecido a través da Actualización, primeiro debes contar con licenza para o software que Samsung determine que se pode actualizar. Despois da actualización, non poderás volver utilizar o Software a partir do que se efectuou a actualización. É posible que a versión actualizada do Software dispoña de novas funcións e, nalgúns casos limitados, é posible que elimine funcións existentes.

Aínda que as Actualizacións estarán en xeral dispoñibles, nalgunhas circunstancias, só o teu operador de rede ofrecerá as actualizacións de Software, e estas actualizacións estarán rexidas pola relación contractual co teu operador de rede.

Coa función “Actualización automática” activada (como no axuste predeterminado no menú Actualización do sistema ou no menú Seguridade en Axustes), o teu dispositivo descarga algunhas actualizacións automaticamente de cando en cando. O teu dispositivo, no entanto, pedirache permiso antes de instalar calquera actualización. No entanto, dada a importancia de recibir actualizacións do software de seguridade puntualmente para combater novas ameazas, esta actualización pode que se descargue e instale automaticamente. Recomendámosche que comprobes a dispoñibilidade de novas actualizacións de forma periódica para un funcionamento óptimo do teu dispositivo. Se queres evitar o uso dos datos da rede para descargar actualizacións, deberías elixir a opción “Só Wi-Fi” en Axustes.

6. É posible que algunhas das funcións do Software precisen que o teu dispositivo teña acceso á Internet e que estean suxeitas a restricións impostas polo teu provedor de rede ou da Internet. Agás se o teu dispositivo está conectado á Internet mediante unha conexión Wi-Fi, o Software accederá mediante a túa rede móbil, o que pode supoñer a aplicación de tarifas adicionais na túa factura en función do teu plan de pago. Ademais, pode que o uso dalgunhas funcións do Software se vexan afectadas pola idoneidade e rendemento do hardware ou do acceso a datos do teu dispositivo. 

7. TRANSFERENCIA DO SOFTWARE. Non podes transferir este contrato nin os dereitos sobre o Software outorgados neste contrato a terceiros a menos que sexa en relación coa venda do dispositivo móbil co que foi incluído o software. En tal caso, a transferencia deberá incluír todas as partes do Software (incluídos todos os compoñentes, os soportes e materiais impresos, as actualizacións e este contrato) e non podes conservar ningunha copia do Software. A transferencia non pode ser unha transferencia indirecta, tal como unha consignación. Antes da transferencia, o usuario final que reciba o Software deberá aceptar todos os termos do contrato.

8. RESTRICIÓNS Á EXPORTACIÓN. Recoñeces que o Software está suxeito a restricións sobre a exportación de varios países. Aceptas cumprir con todas as leis internacionais e nacionais aplicables ao Software, incluídas todas as leis e normativas de restrición das exportacións aplicables.

9. RESCISIÓN. Este contrato permanecerá en vigor ata que se rescinda. Os teus dereitos segundo esta Licenza rescindiranse automaticamente sen previo aviso por parte de Samsung se non cumpres con algún dos termos e condicións deste contrato. No caso de que se rescinda este contrato, deberás deixar de utilizar o software e destruír todas as copias, xa sexan completas ou parciais, deste.

10. Denegación de garantía.  EXCEPTO EN CASO DE QUE SE INDIQUE POR SEPARADO NUNHA GARANTÍA LIMITADA EXPRESA POR ESCRITO FORNECIDA CO TEU DISPOSITIVO, TODO O SOFTWARE FORNECIDO POR SAMSUNG NESTE DISPOSITIVO MÓBIL (TANTO SE SE INCLÚE CO DISPOSITIVO, SE DESCARGA OU SE OBTÉN DALGÚN OUTRO MODO) PROPORCIÓNASE “COMO ESTÁ” E “EN FUNCIÓN DA SÚA DISPOÑIBILIDADE”, SEN QUE SAMSUNG PROPORCIONE GARANTÍAS DE NINGUNHA CLASE, XA SEXAN EXPRESAS OU IMPLÍCITAS. NA MÁXIMA MEDIDA POSIBLE EN VIRTUDE DA LEXISLACIÓN CORRESPONDENTE, SAMSUNG DENEGA TODA GARANTÍA EXPRESA, IMPLÍCITA OU IMPOSTA POR LEI, INCLUÍDAS, ENTRE OUTRAS, AS GARANTÍAS IMPLÍCITAS DE COMERCIABILIDADE, CALIDADE SATISFACTORIA OU ESFORZO PROFESIONAL, IDONEIDADE PARA UN FIN ESPECÍFICO, FIABILIDADE OU DISPOÑIBILIDADE, EXACTITUDE, CARENCIA DE VIRUS INFORMÁTICOS, GOCE PACÍFICO, NON VIOLACIÓN DE DEREITOS DE TERCEIROS OU OUTROS DEREITOS. ALGUNHAS XURISDICIÓNS NON PERMITEN EXCLUSIÓNS OU LIMITACIÓNS CON RESPECTO Á DURACIÓN DAS GARANTÍAS IMPLÍCITAS E, POLO TANTO, AS LIMITACIÓNS OU EXCLUSIÓNS PRECEDENTES PODE QUE NON SE APLIQUEN NO TEU CASO. NINGÚN CONSELLO OU INFORMACIÓN, SEXA VERBAL OU POR ESCRITO, OBTIDO POR TI DE PARTE DE SAMSUNG OU OS SEUS AFILIADOS DEBERASE INTERPRETAR COMO QUE MODIFICA ESTA DENEGACIÓN DE GARANTÍA DE SAMSUNG CON RESPECTO A ESTE SOFTWARE, NIN QUE CREA GARANTÍA ALGUNHA. 

11. APLICACIÓNS DE TERCEIROS. É posible que determinadas aplicacións de terceiros estean incluídas no dispositivo móbil ou sexan descargadas a este. Samsung non ofrece ningunha garantía con respecto a ningunha destas aplicacións. Dado que Samsung non ten ningún control sobre estas aplicacións, recoñeces e aceptas que Samsung non é responsable da dispoñibilidade destas nin ten ningunha responsabilidade civil por ningún contido, publicidade, produto, servizo ou calquera outro material destas aplicacións ou dispoñible a través destas. Recoñeces e aceptas explicitamente que o uso que fagas de aplicacións de terceiros efectuaralo baixo o a túa conta e risco e que aceptas os riscos relacionados cunha calidade, rendemento, precisión e esforzo non satisfactorios. É responsabilidade túa asegurarte de que os compoñentes que elixas utilizar estean libres de virus informáticos, vermes, troianos e outros elementos de natureza destrutiva. As referencias neste dispositivo móbil a todo nome, marca, produto ou servizo de terceiros fornécense unicamente para a túa comodidade e non constitúen nin implican ningún respaldo, patrocinio, recomendación nin afiliación co terceiro ou os seus produtos e servizos. Aceptas que Samsung non será responsable, directa ou indirectamente, de ningún dano ou perda, incluídos pero sen limitarse aos danos no dispositivo móbil ou á perda de datos, causado ou presuntamente causado por, nin relacionado co uso de ou a confianza en calquera destes contidos, produtos ou servizos de terceiros dispoñibles en ou a través de calquera destas aplicacións. Recoñeces e aceptas que o uso de calquera aplicación de terceiros está rexido polos termos de uso, contrato de licenza, política de privacidade ou calquera outro contrato do provedor destas aplicacións e que toda información ou datos persoais que fornezas, con ou sen coñecemento, a este provedor de aplicacións estarán suxeitos á política de privacidade, se houbese, deste provedor de aplicacións. SAMSUNG REXEITA TODA RESPONSABILIDADE POR CALQUERA DIVULGACIÓN DE INFORMACIÓN OU CALQUERA OUTRA PRÁCTICA DE CALQUERA TERCEIRA PARTE PROVEDORA DE APLICACIÓNS. SAMSUNG REXEITA EXPRESAMENTE CALQUERA GARANTÍA CON RESPECTO Á COMPILACIÓN DA TÚA INFORMACIÓN PERSOAL POR PARTE DE PROVEDORES DE APLICACIÓNS DE TERCEIROS OU AO USO QUE LLE PODE DAR A ESTA INFORMACIÓN O PROVEDOR DE APLICACIÓNS DE TERCEIROS.

12. APLICACIÓNS DE SAMSUNG. É posible que determinadas aplicacións e servizos de Samsung estean incluídos neste dispositivo móbil ou que se descarguen a este. En moitas delas cómpre rexistrarse nos servizos Samsung (“Samsung Account”), e os teus dereitos e obrigas estableceranse en termos e condicións e políticas de privacidade da Samsung Account independentes. Existen aplicacións e servizos que non pertencen á Samsung Account que precisan a túa aceptación dos seus termos e condicións e políticas de privacidade independentes. Recoñeces e aceptas expresamente que o teu uso desas aplicacións e servizos estará suxeito aos termos e condicións e políticas de privacidade aplicables.

13. Limitación de responsabilidade civil. SAMSUNG NON SERÁ RESPONSABLE DOS DANOS DE NINGUNHA CLASE QUE XURDAN DE OU SE RELACIONEN CO USO OU A INCAPACIDADE DE USAR O SOFTWARE OU CALQUERA APLICACIÓN DE TERCEIROS, O SEU CONTIDO OU FUNCIONALIDADE, INCLUÍDOS, SEN LIMITARSE A ELES, OS DANOS CAUSADOS POR OU RELACIONADOS CON ERROS, OMISIÓNS, INTERRUPCIÓNS, DEFECTOS, DEMORAS NO FUNCIONAMENTO OU A TRANSMISIÓN, VIRUS INFORMÁTICOS, FALTA DE CONEXIÓN, TARIFAS DA REDE, COMPRAS EFECTUADAS DESDE APLICACIÓNS E TODOS OS DEMAIS DANOS DIRECTOS, INDIRECTOS, ESPECIAIS, ACCIDENTAIS, EXEMPLARES OU DERIVADOS, INCLUSO SE SAMSUNG FOI INFORMADO DA POSIBILIDADE DE QUE SE PRODUCISEN ESTES DANOS. ALGUNHAS XURISDICIÓNS NON PERMITEN A EXCLUSIÓN OU LIMITACIÓN DE DANOS ACCIDENTAIS OU DERIVADOS, POLO QUE AS LIMITACIÓNS OU EXCLUSIÓNS ANTERIORES PODEN NON SER APLICABLES NO TEU CASO. A PESAR DO ANTERIOR, A RESPONSABILIDADE TOTAL DE SAMSUNG ELECTRONICS CO. ANTE TI POR TODAS AS PERDAS, DANOS, MOTIVOS DE ACCIÓNS CIVÍS, INCLUÍDOS, ENTRE OUTROS, AQUELES BASEADOS EN CONTRATO, AGRAVIO OU DOUTRO TIPO, QUE XURDAN DO USO POLA TÚA PARTE DO SOFTWARE OU DE APLICACIÓNS DE TERCEIROS NO DISPOSITIVO MÓBIL, OU CALQUERA OUTRA DISPOSICIÓN DESTE CONTRATO DE USUARIO FINAL, NON SUPERARÁ O IMPORTE QUE O COMPRADOR PAGOU ESPECIFICAMENTE POR CALQUERA APLICACIÓN DE TERCEIROS QUE ESTIVESE INCLUÍDA NESTE DISPOSITIVO MÓBIL. AS LIMITACIÓNS, EXCLUSIÓNS E DENEGACIÓNS PRECEDENTES (INCLUÍDAS AS SECCIÓNS 10, 11, 12 E 13) APLICARANSE NA MÁXIMA MEDIDA PERMITIDA POLAS LEIS VIXENTES, AÍNDA QUE CALQUERA RECURSO NON CUMPRA CO SEU PROPÓSITO FUNDAMENTAL.

14. LEXISLACIÓN APLICABLE. Este contrato réxese polas leis da xurisdición na que resides, independentemente das súas disposicións sobre conflitos de leis. Este contrato non estará rexido pola Convención das Nacións Unidas sobre contratos de compravenda internacional de mercadorías, cuxa aplicación está expresamente excluída. 

15. RESOLUCIÓN DE CONFLITOS.  
Se unha disputa, controversia ou diferenza xurdida dalgunha forma a partir deste contrato ou do teu uso do Software non se resolve de forma amigable, estará suxeita á xurisdición non exclusiva dos tribunais da xurisdición na que residas.  A pesar do indicado anteriormente, é posible que Samsung solicite ordes xudiciais (ou outro tipo equivalente de solución legal urxente) en calquera xurisdición.

16. TOTALIDADE DO CONTRATO; DIVISIBILIDADE. Este contrato constitúe a totalidade do acordo entre ti e Samsung en relación co Software e toma precedencia sobre todas as comunicacións, propostas e representacións anteriores ou contemporáneas orais ou escritas relacionadas co Software ou calquera outro tema cuberto por este contrato. Se se chegase a determinar que algunha disposición deste contrato fose nula, non válida ou ilegal, ou non puidera facerse valer xudicialmente, as demais disposicións permanecerán con vigor e efecto plenos. 

