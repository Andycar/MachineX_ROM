Programmatūras galalietotāja licences līgums

SVARĪGI! LASIET UZMANĪGI! Šis lietotāja licences līgums (“EULA”) ir juridisks līgums starp jums (kā indivīdu vai atsevišķu saimniecisko vienību) un uzņēmumu Samsung Electronics Co., Ltd. (“Samsung”) attiecībā uz uzņēmumam Samsung, tā saistītajiem uzņēmumiem un trešās puses piegādātājiem, un licencētājiem piederošo programmatūru, kas tiek piegādāta komplektā ar šo licences līgumu un ietver datora programmatūru, kā arī var ietvert saistītos datu nesējus, iespiestus materiālus, “tiešsaistes” vai elektronisko dokumentāciju saistībā ar to, kā jums ir jālieto šī ierīce (“Programmatūra”).

Šīs ierīces normālai lietošanai ir nepieciešama sākotnēji ielādēta programmatūra. IZMANTOJOT IERĪCI VAI TAJĀ SĀKOTNĒJI IELĀDĒTO PROGRAMMATŪRU, JŪS PIEKRĪTAT ŠĪ EULA LĪGUMA NOTEIKUMIEM. JA NEPIEKRĪTAT ŠIEM NOTEIKUMIEM, NELIETOJIET ŠO IERĪCI VAI PROGRAMMATŪRU.

1. LICENCES PIEŠĶIRŠANA. Ar nosacījumu, ka jūs ievērosiet visus šī EULA līguma noteikumus un nosacījumus, Samsung piešķir jums šādas tiesības: jūs varat instalēt, izmantot, attēlot, palaist vienu Programmatūras kopiju un piekļūt tai viena datora vietējā(-os) cietajā(-os) diskā(-os) vai citā pastāvīgā datu nesējā un izmantot Programmatūru tikai vienā datorā vai mobilajā ierīcē vienlaicīgi, un jūs nedrīkstat nodrošināt piekļuvi Programmatūrai tīklā, kurā to varēs lietot vairāki datori vienlaicīgi. Jūs drīkstat izgatavot vienu Programmatūras kopiju mašīnlasāmā formā tikai dublēšanas nolūkiem ar nosacījumu, ka dublējuma kopijā būs iekļauti visi oriģinālā ietvertie paziņojumi par autortiesībām vai citām īpašumtiesībām.

Uz dažiem Programmatūras vienumiem var attiekties atklātā pirmkoda licences. Atklātā pirmkoda licences noteikumi var prevalēt pār dažiem šī EULA līguma noteikumiem. Piemērojamās atklātā pirmkoda licences ir padarītas pieejamas jūsu ierīces izvēlnes Iestatījumi sadaļā Juridiskie paziņojumi.

2. ATRUNA PAR TIESĪBĀM UN ĪPAŠUMTIESĪBĀM. Samsung patur visas tiesības, kuras jums netiek tieši piešķirtas ar šo EULA līgumu. Programmatūra ir aizsargāta ar autortiesību un citu intelektuālā īpašuma tiesību likumiem un līgumiem. Samsung vai tā piegādātājiem pieder nosaukums, īpašumtiesības, autortiesības un citas intelektuāla īpašuma tiesības uz Programmatūru. Programmatūra tiek licencēta, nevis pārdota.

3. LIETOTĀJA TIESĪBU IEROBEŽOJUMI. Jūs nedrīkstat dekonstruēt, dekompilēt, izjaukt Programmatūru vai citādi mēģināt atklāt Programmatūras pirmkodu vai algoritmus (izņemot, ja to īpaši atļauj likumi, un tikai likumos pieļautajā apjomā, neņemot vērā šo ierobežojumu), vai modificēt vai atspējot jebkādus Programmatūras līdzekļus, vai radīt uz Programmatūras pamata atvasinātus darbus. Jūs nedrīkstat izīrēt, aizdot Programmatūru, izsniegt Programmatūras apakšlicences vai sniegt komerciālus viesošanas pakalpojumus, izmantojot Programmatūru.

4. PIEKRIŠANA DATU IZMANTOŠANAI. Jūs piekrītat, ka Samsung un tā saistītie uzņēmumi var apkopot un izmantot tehnisko informāciju, kas tiek savākta kā daļa no produkta atbalsta pakalpojumiem, kas saistīti ar jums piedāvāto Programmatūru, ja tādi ir, piemēram, IMEI (jūsu ierīces unikāls identifikācijas numurs), ierīces numurs, modeļa nosaukums, klienta kods, piekļuves reģistrācijas dati, ierīces pašreizēja programmatūras versija, MCC (mobilais valsts kods), MNC (mobilā tīkla kods). Samsung un tā saistītie uzņēmumi var izmantot šo informāciju vienīgi savu produktu uzlabošanas vai pielāgotu pakalpojumu vai tehnoloģiju sniegšanas nolūkos, un tie neatklās šo informāciju tādā veidā, lai būtu iespējams identificēt jūsu personību. Jūsu informācija tiks vienmēr apstrādāta saskaņā ar Samsung Konfidencialitātes politiku, kas pieejama vietnē http://account.samsung.com/membership/pp.

5. PROGRAMMATŪRAS ATJAUNINĀJUMI Samsung var jums nodrošināt vai darīt pieejamus programmatūras atjauninājumus, jauninājumus, papildinājumus un pievienojumkomponentus (ja tādi pastāv), tostarp kļūdu labojumus, pakalpojumu jauninājumus (daļējus vai pilnīgus), produktus vai ierīces, kā arī jebkādas iepriekš instalētas programmatūras atjauninājumus un uzlabojumus (arī pilnībā jaunas versijas), (kopā dēvētas kā „atjauninājums“) pēc programmatūras sākotnējās kopijas iegādes datuma, lai uzlabotu programmatūru un paaugstinātu ierīces lietojuma kvalitāti. Šis lietotāja licences līgums attiecas uz visiem un ikvienu atjauninājuma komponentu, ko Samsung var jums nodrošināt vai darīt pieejamu pēc programmatūras sākotnējās kopijas iegādes, ja vien kopā ar šādu atjauninājumu netiek iekļauti citi nosacījumi. Lai izmantotu programmatūru, kas tiek nodrošināta, izmantojot atjauninājumu, jums ir jābūt atbilstošai licencei izmantot programmatūru, ko uzņēmums Samsung ir identificējis kā atbilstošu atjaunināšanai. Pēc atjaunināšanas jūs vairs nedrīkstat izmantot programmatūru, kas bija pamats jūsu atbilstībai saņemt atjauninājumu. Atjauninātajā programmatūras versijā var būt pievienotas jaunas funkcijas un dažkārt var būt izdzēstas esošās funkcijas. Atjauninājuma vispārējas pieejamības laikā noteiktos gadījumos programmatūras atjauninājumus piedāvās tikai jūsu tīkla operators, un šādus programmatūras atjauninājumus reglamentēs ar tīkla operatoru slēgtās līgumsaistības. Ja ir aktivizēta automātiskās atjaunināšanas funkcija (kā noklusējuma iestatījums sistēmas atjaunināšanas izvēlnē vai iestatījumu drošības izvēlnē), jūsu ierīce periodiski veiks automātisku atjauninājumu lejupielādi. Pirms jebkādu atjauninājumu instalēšanas ierīce lūgs jūsu piekrišanu. Taču, ņemot vērā to, cik svarīgi ir laikus saņemt drošības programmatūras atjauninājumus, lai aizsargātos pret jauniem apdraudējumiem, šādus atjauninājums var automātiski lejupielādēt un instalēt. Iesakām periodiski pārbaudīt jaunu atjauninājumu pieejamību, lai optimizētu savas ierīces lietošanu. Ja atjauninājumu lejupielādei nevēlaties izmantot tīkla datus, sadaļā Iestatījumi, izvēlieties iespēju Tikai Wi-Fi

6. Dažu Programmatūras funkciju izmantošanai var būt nepieciešama ierīces piekļuve internetam, uz kuru attiecas tīkla vai interneta pakalpojumu sniedzēja noteiktie ierobežojumi. Kad ierīcei nav izveidots Wi-Fi savienojums, lai piekļūtu internetam, Programmatūra piekļūs internetam, izmantojot mobilo tīklu, kas atkarībā no maksājumu plāna var radīt papildu izmaksas. Turklāt dažu Programmatūras funkciju baudīšanu var ietekmēt ierīces aparatūras vai datu piekļuves piemērotība un veiktspēja. 

7. PROGRAMMATŪRAS NODOŠANA. Jūs nedrīkstat nodot šo EULA līgumu vai tiesības uz Programmatūru, kas piešķirtas ar šo līgumu, kādai trešajai personai, ja vien netiek pārdota mobilā ierīce, kuras komplektā ir iekļauta Programmatūra. Šādā gadījumā ir jānodod visa Programmatūra (tostarp visi komponenti, datu nesēji un iespiestie materiāli, jebkuri jauninājumi, šis EULA līgums), un jūs nedrīkstat paturēt Programmatūras kopijas. Nedrīkst veikt netiešo nodošanu, piemēram, nosūtīšanu. Pirms nodošanas galalietotājam, kas saņem Programmatūru, ir jāpiekrīt visiem šī EULA līguma noteikumiem.

8. EKSPORTA IEROBEŽOJUMI. Jūs atzīstat, ka uz Programmatūru attiecas dažādu valstu eksporta ierobežojumi. Jūs piekrītat ievērot visus spēkā esošos starptautiskos un valsts likumus, kas attiecas uz Programmatūru, tostarp visu spēkā esošo likumdošanu, kas attiecas uz eksporta ierobežojumiem.

9. LĪGUMA PĀRTRAUKŠANA. Šis EULA līgums ir spēkā līdz tā darbības pārtraukšanai. Jūsu tiesības šīs Licences ietvaros automātiski izbeigsies bez iepriekšējā brīdinājuma no Samsung jebkuru šī EULA līguma noteikumu un nosacījumu neievērošanas gadījumā. Beidzoties šī EULA līguma darbībai, jums ir jāpārtrauc Programmatūras lietošana un jāiznīcina visas Programmatūras daļējas vai pilnas kopijas.

10. Garantijas atruna. JA NAV ATTIECĪGAS ATSEVIŠĶAS RAKSTISKAS NORĀDES IEROBEŽOTĀ GARANTIJĀ, KAS IEKĻAUTA IERĪCES KOMPLEKTĀCIJĀ, VISA AR ŠO MOBILO IERĪCI SAMSUNG PIEDĀVĀTĀ PROGRAMMATŪRA (NEATKARĪGI NO TĀ, VAI TĀ IR IEKĻAUTA IERĪCES KOMPLEKTĀCIJĀ, LEJUPIELĀDĒTA VAI IEGŪTA CITĀ VEIDĀ) TIEK NODROŠINĀTA “TĀDA, KĀDA TĀ IR” UN “TĀDA, KĀDA TĀ IR PIEEJAMA” — SAMSUNG NESNIEDZ ATTIECĪBĀ UZ TO NEKĀDAS TIEŠĀS VAI NETIEŠĀS GARANTIJAS. CIKTĀL TAS IR IESPĒJAMS SASKAŅĀ AR SPĒKĀ ESOŠO LIKUMDOŠANU, SAMSUNG ATSAKĀS NO JEBKURĀM TIEŠĀM, NETIEŠĀM VAI LIKUMĀ NOTEIKTĀM GARANTIJĀM, KAS IETVER TOSTARP (BET NE TIKAI) PIEMĒROTĪBU PĀRDOŠANAI, ATBILSTOŠU KVALITĀTI VAI IEGULDĪTO DARBU, ATBILSTĪBU NOTEIKTAM MĒRĶIM, DROŠUMU VAI PIEEJAMĪBU, PRECIZITĀTI, VĪRUSU NEESAMĪBU, NETRAUCĒTU LIETOŠANU, TREŠO PERSONU TIESĪBU VAI CITU TIESĪBU IEVĒROŠANU. DAŽĀS JURISDIKCIJĀS NAV ATĻAUTS IZSLĒGT VAI IEROBEŽOT NETIEŠĀS GARANTIJAS, TĀDĒĻ IEPRIEKŠ MINĒTIE IZŅĒMUMI VAI IEROBEŽOJUMI VAR UZ JUMS NEATTIEKTIES. NEKĀDI NO SAMSUNG VAI TĀ SAISTĪTO UZŅĒMUMU SAŅEMTIE MUTISKI VAI RAKSTISKIE PADOMI VAI INFORMĀCIJA NEKĀDĀ VEIDĀ NEMAINA ŠO SAMSUNG GARANTIJAS ATRUNU SAISTĪBĀ AR ŠO PROGRAMMATŪRU UN NEVEIDO NEKĀDA VEIDA SAMSUNG GARANTIJAS. 

11. TREŠĀS PUSES LIETOJUMPROGRAMMAS. Šajā mobilajā ierīcē var būt iekļautas trešās puses lietojumprogrammas, vai šādas lietojumprogrammas var būt iespējams tajā lejupielādēt. Samsung nesniedz nekādus apliecinājumus attiecībā uz šīm lietojumprogrammām. Tā kā Samsung nevar kontrolēt šādas lietojumprogrammas, jūs atzīstat un piekrītat, ka Samsung nav atbildīgs par šādu lietojumprogrammu pieejamību, kā arī nav atbildīgs un neuzņemas saistības par saturu, reklāmu, produktiem, pakalpojumiem vai citiem materiāliem, kas ir iekļauti šajās lietojumprogrammās vai ir pieejami kopā ar tām. Jūs atklāti atzīstat un piekrītat, ka lietojat trešās puses lietojumprogrammas tikai uz savu risku, un tikai jūs uzņematies visu risku saistībā ar neapmierinošu kvalitāti, veiktspēju, precizitāti vai darbu. Jums pašam ir jāveic piesardzības pasākumi, lai pārliecinātos, ka jebkurā izvēlētā lietojumprogrammā nav vīrusu, tārpu, Trojas zirgu vai citu kaitīgu elementu. Šajā mobilajā ierīcē lietotās atsauces uz jebkuriem trešās puses nosaukumiem, zīmēm, produktiem vai pakalpojumiem tiek nodrošinātas tikai jūsu ērtībai, un tās nav trešo personu vai to produktu vai pakalpojumu apstiprinājums, sponsorēšana vai ieteikšana. Jūs piekrītat, ka Samsung nav tieši vai netieši atbildīgs un neuzņemas saistības par bojājumiem vai zaudējumiem, tostarp, bet ne tikai, par jebkuriem mobilās ierīces bojājumiem un datu zudumu, kas radušies, vai ir paredzams, ka radušies saistībā ar paļaušanos uz jebkuru šādu trešo personu saturu, produktiem vai pakalpojumiem, kas pieejami šajās lietojumprogrammās vai izmantojot šādas lietojumprogrammas. Jūs atzīstat un piekrītat, ka šādu trešās puses lietojumprogrammu lietošanu regulē šādas trešās puses lietojumprogrammas piegādātāja izstrādātie lietošanas noteikumi, licences līgums, konfidencialitātes politika vai jebkuri citi līgumi un jebkurai informācijai vai personas datiem, kurus jūs, zinot vai nezinot, sniedzat šādai trešajai personai, ir piemērojama šādas trešās puses lietojumprogrammas piegādātāja konfidencialitātes politika, ja šāda konfidencialitātes politika eksistē. SAMSUNG ATSAKĀS NO ATBILDĪBAS PAR INFORMĀCIJAS IZPAUŠANU VAI CITĀM DARBĪBĀM, KO VEIC JEBKURAS TREŠĀS PUSES LIETOJUMPROGRAMMAS PIEGĀDĀTĀJS. SAMSUNG TIEŠI ATSAKĀS NO GARANTIJĀM SAISTĪBĀ AR TO, VAI TREŠĀS PUSES LIETOJUMPROGRAMMAS PIEGĀDĀTĀJS TVER JŪSU PERSONĪGO INFORMĀCIJU, VAI PAR TO, KĀ TREŠĀS PUSES LIETOJUMPROGRAMMAS PIEGĀDĀTĀJS LIETO ŠĀDU PERSONĪGO INFORMĀCIJU.

12. SAMSUNG LIETOJUMPROGRAMMAS. Šajā mobilajā ierīcē var būt iekļautas noteiktas Samsung lietojumprogrammas un pakalpojumi, vai šādas lietojumprogrammas un pakalpojumus var būt iespējams tajā lejupielādēt. Daudzi no tiem pieprasa reģistrāciju dalībai Samsung Services (“SamsungAccount”), un jūsu tiesības un pienākumi būs izklāstīti atsevišķos pakalpojuma SamsungAccount noteikumos un nosacījumos un konfidencialitātes politikā. Pastāv arī lietojumprogrammas un pakalpojumi, kas nav ietverti pakalpojumā SamsungAccount, un saistībā ar tiem ir jāpiekrīt to atsevišķiem noteikumiem un nosacījumiem un konfidencialitātes politikai. Jūs tieši atzīstat un piekrītat, ka šādu lietojumprogrammu un pakalpojumu lietošanu regulē attiecīgi noteikumi un nosacījumi un konfidencialitātes politika.

13. Saistību ierobežojums. SAMSUNG NEUZŅEMSIES ATBILDĪBU PAR JEBKĀDA VEIDA ZAUDĒJUMIEM, KAS IZRIET NO VAI IR SAISTĪTAS AR PROGRAMMATŪRAS VAI TREŠĀS PUSES LIETOJUMPROGRAMMAS, TĀS SATURA VAI FUNKCIJU LIETOŠANU VAI NEIESPĒJAMĪBU TĀS LIETOT, TOSTARP (BET NE TIKAI) ZAUDĒJUMIEM, KAS RADUŠIES SAISTĪBĀ AR KĻŪDĀM, IZLAIDUMIEM, PĀRTRAUKUMIEM, DEFEKTIEM, DARBĪBAS VAI PĀRRAIDES AIZKAVĒM, DATORVĪRUSIEM, NEIESPĒJAMĪBU IZVEIDOT SAVIENOJUMU, MAKSU PAR TĪKLA LIETOŠANU, PIRKUMIEM, KAS VEIKTI NO LIETOJUMPROGRAMMĀM, KĀ ARĪ VISIEM CITIEM TIEŠIEM, NETIEŠIEM, ĪPAŠIEM, NEJAUŠIEM, SODA VAI IZRIETOŠIEM ZAUDĒJUMIEM, PAT JA UZŅĒMUMAM SAMSUNG BIJA PAZIŅOTS PAR ŠĀDU ZAUDĒJUMU IESPĒJAMĪBU. DAŽĀS JURISDIKCIJĀS NAV ATĻAUTS IZSLĒGT VAI IEROBEŽOT NEJAUŠUS VAI IZRIETOŠUS ZAUDĒJUMUS, TĀDĒĻ IEPRIEKŠ MINĒTIE IZŅĒMUMI VAI IEROBEŽOJUMI VAR UZ JUMS NEATTIEKTIES. NESKATOTIES UZ IEPRIEKŠ MINĒTO, SAMSUNG ELECTRONICS CO. KOPĒJĀ ATBILDĪBA PAR VISIEM ZAUDĒJUMIEM, KAITĒJUMU, PRASĪBU PAMATOJUMIEM, TOSTARP (BET NE TIKAI) TĀDIEM, KAS BALSTĀS UZ LĪGUMU, TIESĪBU PĀRKĀPUMIEM VAI KO CITU, KAS RODAS SAISTĪBĀ AR PROGRAMMATŪRAS VAI TREŠĀS PUSES LIETOJUMPROGRAMMU LIETOŠANU ŠAJĀ MOBILAJĀ IERĪCĒ, VAI JEBKURU ŠĪ EULA LĪGUMA NOTEIKUMU, NEVAR PĀRSNIEGT SUMMU, KURU PIRCĒJS IR SAMAKSĀJIS PAR KONKRĒTO MOBILO IERĪCI VAI JEBKĀDU TREŠĀS PUSES LIETOJUMPROGRAMMU, KAS BIJA IEKĻAUTA ŠAJĀ MOBILAJĀ IERĪCĒ. IEPRIEKŠ MINĒTIE IEROBEŽOJUMI, IZŅĒMUMI UN ATRUNAS (TOSTARP 10., 11., 12. UN 13. SADAĻĀ) IR PIEMĒROJAMAS, CIKTĀL TO PIEĻAUJ LIKUMDOŠANA, PAT TĀDĀ GADĪJUMĀ, JA KOMPENSĀCIJA NEATBILST SĀKOTNĒJAM MĒRĶIM.

14. PIEMĒROJAMĀ LIKUMDOŠANA. Šo EULA līgumu regulē tās jurisdikcijas likumdošana, kurā jūs dzīvojat, neņemot vērā pretrunas tās tiesību noteikumos. Šī EULA līguma darbību neregulē ANO Konvencija par starptautiskajiem preču pirkuma-pārdevuma līgumiem, kuras piemērošana tiek tieši izslēgta. 

15. STRĪDU IZŠĶIRŠANA.
Ja tāda strīda, pretrunas vai nesaskaņas atrisināšanā, kurš rodas saistībā ar šo EULA līgumu vai Programmatūras izmantošanu no jūsu puses, neizdodas panākt izlīgumu, tā izšķiršanai neekskluzīvi tiek piemērota tās valsts tiesu jurisdikcija, kurā jūs dzīvojat. Neskatoties uz iepriekš minēto, Samsung var jebkurā jurisdikcijā pieprasīt tiesas aizsardzības līdzekļus (vai jebkura veida līdzvērtīgu steidzamu tiesisko aizsardzību).

16. PILNA APJOMA LĪGUMS, ATŠĶIRTĪBA. Šis EULA līgums ir pilna apjoma līgums starp jums un uzņēmumu Samsung saistībā ar Programmatūru, un tas aizstāj visus iepriekšējos vai oriģinālos mutiskos vai rakstiskos paziņojumus, piedāvājumus un apliecinājumus attiecībā uz Programmatūru vai jebkuru citu tēmu, ko aptver šis EULA līgums. Ja kāds no šī EULA līguma noteikumiem tiek atcelts, kļūst spēkā neesošs, ar likumu nepiemērojams vai nelikumīgs, pārējie noteikumi pilnībā paliek spēkā. 

