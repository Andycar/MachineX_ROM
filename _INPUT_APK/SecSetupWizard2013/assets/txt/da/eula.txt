Slutbrugerlicensaftale for software

VIGTIGT. LÆS OMHYGGELIGT: Denne Slutbrugerlicensaftale (“EULA”) er en juridisk aftale mellem dig (enten som enkeltperson eller en enkelt enhed) og Samsung Electronics Co., Ltd. (“Samsung”) for software, ejet af Samsung og dets tilknyttede virksomheder og dets tredjepartsleverandører og licensindehavere, der følger med denne EULA, som omfatter computersoftware og kan omfatte alle tilknyttede medier, trykte materialer, “online” eller elektronisk dokumentation i forbindelse med din brug af denne enhed (“Software”).  

Denne enhed kræver brug af forudinstalleret software ved dens normale anvendelse. VED AT BRUGE ENHEDEN ELLER DENS FORUDINSTALLEREDE SOFTWARE ACCEPTERER DU VILKÅRENE I DENNE EULA. HVIS DU IKKE ACCEPTERER DISSE VILKÅR, MÅ DU IKKE BRUGE ENHEDEN ELLER SOFTWAREN. 

1. TILDELING AF LICENS. Samsung tildeler dig følgende ret, forudsat du overholder alle vilkårene og betingelserne i denne EULA: Du må installere, bruge, tilgå, vise og køre én kopi af Softwaren på lokal(e) harddisk(e) eller andet permanent lagermedie for én computer og bruge Softwaren på en enkelt computer eller en mobil enhed ad gangen, og du må ikke gøre Softwaren tilgængelig over et netværk, hvor den kan anvendes af flere computere på samme tid. Du må udelukkende til backupformål lave én kopi af Softwaren i et maskinlæsbart format, forudsat backupkopien indeholder alle bemærkninger om copyright og andre rettigheder, der findes på originalen.

Visse elementer i Softwaren kan være omfattet af Open Source-licenser. Open License-licensbestemmelserne kan muligvis tilsidesætte nogle af vilkårene i denne EULA. Vi gør de relevante Open Source-licenser tilgængelige for dig i området Juridiske oplysninger i menuen Indstillinger på din enhed. 

2. FORBEHOLD FOR RETTIGHEDER OG EJERSKAB. Samsung forbeholder sig alle rettigheder, der ikke udtrykkeligt er givet til dig i denne EULA. Softwaren er beskyttet af love og traktater om copyright og andre intellektuelle rettigheder. Samsung eller dets leverandører ejer titlen, copyrighten og andre intellektuelle rettigheder i Softwaren. Softwaren gives i licens, den sælges ikke.

3. BEGRÆNSNINGER AF SLUTBRUGERENS RETTIGHEDER. Du må ikke tilbageudvikle, dekompilere, adskille eller på anden vis forsøge at afsløre kildekoden eller algoritmer i Softwaren (undtagen og kun i det omfang, hvor nævnte aktivitet udtrykkeligt er tilladt i henhold til gældende lovgivning, uagtet begrænsningen) eller ændre eller deaktivere nogen funktion i Softwaren eller oprette afledte værker baseret på Softwaren. Du må ikke udleje, lease udlåne, viderelicensere eller tilbyde kommercielle hosting-tjenester med Softwaren.

4. GODKENDELSE AF BRUG AF DATA. Du accepterer, at Samsung og dets tilknyttede virksomheder må indsamle og bruge tekniske informationer, der opsamles som en del af de produktsupporttjenester, der i relation til Softwaren ydes til dig, hvis nogen, som f.eks. IMEI (din enheds unikke identifikationsnummer), enhedsnummer, modelnavn, kundekode, adgangsregistrering, din enheds aktuelle softwareversion, MCC (Mobile Country Code), MNC (Mobile Network Code). Samsung og dets tilknyttede virksomheder må udelukkende anvende disse informationer til at forbedre sine produkter eller til at yde tilpassede tjenester eller teknologier til dig, og vi vil ikke afsløre disse informationer i et format, der identificerer dig personligt. På ethvert tidspunkt bliver dine informationer behandlet i overensstemmelse med Samsungs fortrolighedspolitik, der kan ses på: http://account.samsung.com/membership/pp.

5. SOFTWAREOPDATERINGER. Samsung kan til dig levere eller for dig tilgængeliggøre opdateringer, opgraderinger, supplementer og tillægskomponenter (hvis nogen) til Softwaren, herunder fejlretninger, tjenesteopgraderinger (delvist eller i sin helhed), produkter eller enheder samt opdateringer og forbedringer til enhver tidligere installeret software (inkl. helt nye versioner) (under ét “Opdatering”) efter den dato, hvor du henter din første kopi af Softwaren, for at forbedre Softwaren og ultimativt forbedre din brugeroplevelse med din enhed. Denne EULA gælder for alle komponenter i Opdateringen, som Samsung kan levere til dig eller for dig tilgængeliggøre efter den dato, hvor du henter din første kopi af Softwaren, medmindre vi leverer andre vilkår sammen med en sådan Opdatering. For at bruge Software der leveres gennem Opdatering, skal du først have licens til den Software, Samsung identificerer som berettiget til Opdateringen. Efter Opdateringen må du ikke længere bruge den Software, der dannede grundlag for din Opdateringsberettigelse. Den opdaterede softwareversion kan tilføje nye funktioner og, i begrænsede tilfælde, slette eksisterende funktioner.

Selvom opdateringen generelt vil være tilgængelig, vil softwareopdateringen i begrænsede tilfælde kun blive udbudt af din netværksudbyder, og sådanne softwareopdateringer vil være underlagt dine kontraktlige forhold med din netværksudbyder.

Med funktionen "Opdatér automatisk" aktiveret (som i standardindstillingen i menuen Systemopdatering), overfører din enhed automatisk nogle opdateringer fra tid til anden. Din enhed vil imidlertid bede om din accept, før der installeres en opdatering. I lyset af, hvor vigtigt det er modtage opdateringer til sikkerhedssoftware i tide for at forsvare dig mod nye trusler, kan sådanne opdateringer blive overført og installeret automatisk. For optimal brug af din enhed anbefaler vi, at du regelmæssigt kontrollerer, om der er nye opdateringer. Hvis du vil undgå enhver brug af netværksdata til download af Opdateringer, skal du vælge indstillingen "Kun Wi-Fi" under indstillinger.

6. Nogle funktioner i Softwaren kan kræve, at din enhed har adgang til internettet, og der kan være begrænsninger fastsat af din netværks- eller internetleverandør. Medmindre din enhed er sluttet til internettet via en Wi-Fi-forbindelse, vil Softwaren tilgå dit mobile netværk, og det kan, afhængigt af din abonnementstype, medføre yderligere gebyrer. Herudover kan din nytte ved visse funktioner i Softwaren blive påvirket af velegnetheden og ydelsen af din enheds hardware eller dataadgang. 

7. SOFTWAREOVERFØRSEL. Du må ikke overføre denne EULA eller rettighederne til Softwaren, der er tildelt heri, til nogen tredjepart, medmindre det er i forbindelse med salg af den mobile enhed, som Softwaren fulgte med til. I et sådant tilfælde skal overførslen omfatte hele Softwaren (inkl. alle komponentdele, mediet og trykte materialer, alle opgraderinger, denne EULA), og du må ikke bevare nogen kopi af Softwaren. Overførslen må ikke være en indirekte overførsel, som f.eks. en sending. Inden overførslen skal den slutbruger, der modtager Softwaren, acceptere alle EULA-vilkårene.

8. EKSPORTBEGRÆNSNINGER. Du accepterer, at Softwaren er omfattet af eksportbegrænsninger til visse lande. Du accepterer at overholde alle relevante internationale og nationale love, der gælder for Softwaren, inklusive alle relevante eksportbegrænsningslove og -bestemmelser.   

9. AFSLUTNING. Denne EULA gælder, indtil den afsluttes. Dine rettigheder i henhold til denne Licens afsluttes automatisk uden meddelelse fra Samsung, hvis du ikke overholder alle vilkårene og betingelserne i denne EULA. Ved afslutning af denne EULA skal du ophøre med al brug af Softwaren og tilintetgøre alle kopier, hele eller delvise, af Softwaren.

10. Garantifraskrivelse. MED MINDRE DET ER SEPARAT ANFØRT I EN SKRIFTLIG, UDTRYKKELIG GARANTI, DER FØLGER MED DIN ENHED, LEVERES AL SOFTWARE, DER LEVERES AF SAMSUNG MED DENNE MOBILE ENHED (uanset om det er inkluderet med enheden, downloadet eller hentet på anden vis), “SOM DEN ER” OG PÅ “SOM TILGÆNGELIG”-BASIS UDEN GARANTIER AF NOGEN ART FRA SAMSUNG, HVERKEN UDTRYKKELIGE ELLER UNDERFORSTÅEDE. I STØRST MULIG UDSTRÆKNING I HENHOLD TIL RELEVANT LOVGIVNING FRASKRIVER SAMSUNG SIG ALLE GARANTIER, UDTRYKKELIGE, UNDERFORSTÅEDE ELLER LOVBESTEMTE, INKLUSIVE MEN IKKE BEGRÆNSET TIL, UNDERFORSTÅEDE GARANTIER FOR SALGBARHED, TILFREDSSTILLENDE KVALITET ELLER GEDIGEN UDFØRELSE, BRUGBARHED TIL ET BESTEMT FORMÅL, PÅLIDELIGHED ELLER TILGÆNGELIGHED, NØJAGTIGHED, FRAVÆR AF VIRUSSER, STILLE NYDELSE, IKKE-KRÆNKELSE AF TREDJEPARTS RETTIGHEDER ELLER ANDEN OVERTRÆDELSE AF RETTIGHEDER. VISSE JURISDIKTIONER TILLADER IKKE UDELUKKELSE ELLER BEGRÆNSNINGER AF UNDERFORSTÅEDE GARANTIER, SÅ OVENSTÅENDE UDELUKKELSER ELLER BEGRÆNSNINGER GÆLDER MÅSKE IKKE FOR DIG. INTET RÅD ELLER OPLYSNINGER, UANSET OM DISSE ER MUNDTLIGE ELLER SKRIFTLIGE, HENTET FRA SAMSUNG ELLER DETS TILKNYTTEDE VIRKSOMHEDER KAN ÆNDRE DENNE FRASKRIVELSE FRA SAMSUNG OM GARANTI VEDRØRENDE SOFTWAREN ELLER SKABE EN NY GARANTI AF NOGEN ART FRA SAMSUNG. 

11. TREDJEPARTSPROGRAMMER. Visse tredjepartsprogrammer kan være inkluderet med eller downloadet til denne mobile enhed. Samsung giver ingen beskrivelse om nogen af disse programmer. Da Samsung ikke har kontrol over sådanne programmer, anerkender og accepterer du, at Samsung ikke er ansvarlig for tilgængeligheden af sådanne programmer og ikke er ansvarlig for indhold, annoncering, produkter, tjenester og andre materialer på eller tilgængelige fra sådanne programmer. Du anerkender og accepterer udtrykkeligt, at brug af tredjepartsprogrammer udelukkende sker på din egen risiko, og at hele risikoen for utilfredsstillende kvalitet, ydelse, nøjagtighed og bestræbelse er din. Det er op til dig at tage forholdsregler for at sikre, at det, du vælger at bruge, er fri for elementer, som f.eks. virusser, orme, trojanske heste og andre elementer af destruktiv natur. Referencer på denne mobile enhed til noget navn, mærke, produkt eller tjeneste fra nogen tredjepart oplyses udelukkende af hensyn til din bekvemmelighed, og er ikke udtryk for eller antyder støtte, sponsorat eller anbefaling af eller tilknytning til tredjeparten eller dens produkter og tjenester. Du accepterer, at Samsung ikke er ansvarlig, hverken direkte eller indirekte, for nogen skade eller noget tab, inklusive med ikke begrænset til skade på den mobile enhed eller datatab, der skyldes eller påstås at skyldes, eller i forbindelse med, brug af eller tillid til sådant/sådanne tredjepartsindhold, produkter eller tjenester, der er tilgængelige i eller via noget sådant program. Du anerkender og accepterer, at brug af ethvert tredjepartsprogram reguleres af programleverandørens Brugsvilkår, Licensaftale, Fortrolighedspolitik eller anden aftale, og at informationer eller personlige data, du leverer, med eller uden din viden, til en sådan tredjepartsleverandør, er omfattet af tredjepartsprogramleverandørens fortrolighedspolitik, hvis en sådan findes. SAMSUNG FRASKRIVER SIG ALT ANSVAR FOR ENHVER AFSLØRING AF INFORMATIONER ELLER ENHVER ANDEN PRAKSIS HOS TREDJEPARTSPROGRAMLEVERANDØRER. SAMSUNG FRASKRIVER SIG UDTRYKKELIGT ENHVER GARANTI MED HENSYN TIL, OM DINE PERSONLIGE OPLYSNINGER OPFANGES AF EN TREDJEPARTS PROGRAMLEVERANDØR  ELLER BRUGEN UNDER HVILKEN SÅDANNE PERSONLIGE INFORMATIONER KAN BLIVE ANBRAGT AF EN SÅDAN TREDJEPARTSPROGRAMLEVERANDØR.

12. SAMSUNG-PROGRAMMER. Visse Samsung-programmer og -tjenester kan være inkluderet med eller downloadet til denne mobile enhed. Mange af disse kræver registrering af medlemskab hos Samsung-tjenester (“Samsung-konto”), og dine rettigheder og forpligtelser vil være fastsat i separate vilkår og betingelser samt fortrolighedspolitikker for Samsung-kontoen. Der findes ikke-Samsung-konto-programmer og -tjenester, der kræver din accept af separate vilkår og betingelser samt fortrolighedspolitikker. Du anerkender og accepterer udtrykkeligt, at din brug af sådanne programmer og tjenester vil være omfattet af relevante vilkår og betingelser samt fortrolighedspolitikker.

13. Begrænsning af ansvar. SAMSUNG ER IKKE ANSVARLIG FOR NOGEN SKADE AF NOGEN TYPE, DER SKYLDES ELLER RELATERER SIG TIL BRUGEN ELLER MULIGHEDEN FOR IKKE AT BRUGE SOFTWAREN ELLER NOGET TREDJEPARTSPROGRAM, DETS INDHOLD, FUNKTIONALITET, INKLUSIVE, MEN IKKE BEGRÆNSET TIL, SKADER, DER SKYLDES ELLER ER RELATERET TIL FEJL, UDELADELSER, AFBRYDELSER, DEFEKTER, FORSINKELSE I DRIFTEN ELLER OVERFØRSLEN, COMPUTERVIRUSSER, MANGLENDE TILSLUTNINGSMULIGHED, NETVÆRKSGEBYRER, KØB I APPS OG ALLE ANDRE DIREKTE, INDIREKTE, SÆRLIGE, EKSEMPLARISKE ELLER FØLGESKADER, OGSÅ SELVOM SAMSUNG ER BLEVET OPLYST OM MULIGHEDEN FOR EN SÅDAN SKADE. NOGLE JURISDIKTIONER TILLADER IKKE BEGRÆNSNINGER AF UNDERFORSTÅEDE GARANTIER, SÅ DE NÆVNTE BEGRÆNSNINGER GÆLDER MULIGVIS IKKE FOR DIG. UANSET DET FOREGÅENDE KAN SAMSUNG ELECTRONICS CO.’S SAMLEDE ANSVAR FOR ALLE DINE TAB, SKADER, ÅRSAGER TIL HANDLINGER, INKLUSIVE, MEN IKKE BEGRÆNSET TIL, DET DER ER BASERET PÅ KONTRAKT, TORT ELLER ANDET, DER STAMMER FRA DIN BRUG AF SOFTWAREN ELLER TREDJEPARTSPROGRAMMER PÅ DENNE MOBILE ENHED, ELLER NOGEN ANDEN BESTEMMELSE I DENNE EULA, IKKE OVERSTIGE DET BELØB, KØBER BETALTE SPECIFIKT FOR DENNE MOBILE ENHED ELLER NOGET SÅDANT TREDJEPARTSPROGRAM, DER VAR INKLUDERET MED DENNE MOBILE ENHED. DE FOREGÅENDE BEGRÆNSNINGER, UDELUKKELSER OG FRASKRIVELSER (INKLUSIVE AFSNIT 10, 11, 12 OG 13) SKAL GÆLDE I DET MAKSIMALE OMFANG, DET FINDES I RELEVANT LOV, OG UANSET OM NOGEN AFHJÆLPNING FORFEJLER DENS EGENTLIGE FORMÅL.

14. RELEVANT LOV. Denne EULA er reguleret af lovene i den jurisdiktion, hvor du bor, uden hensyn til dens bestemmelser om lovkonflikter. Denne EULA reguleres ikke af De Forenede Nationers Konvention om Kontrakt på Internationalt Salg af Varer, hvis anvendelse udtrykkeligt udelukkes. 

15. KONFLIKTLØSNING.  
Hvis en uoverensstemmelse eller uenighed, der på nogen måde stammer fra denne EULA eller din brug af Softwaren, ikke afgøres i mindelighed, skal den omfattes af den ikke-eksklusive jurisdiktion af retterne i den jurisdiktion, hvor du bor. Uanset det foregående kan Samsung anvende fogedforbug (eller en tilsvarende presserende juridisk afhjælpning) i enhver jurisdiktion. 

16. HELE AFTALEN, AFTALENS GYLDIGHED. Denne EULA er den komplette aftale mellem dig og Samsung i relation til Softwaren og afløser alle tidligere eller samtidige mundtlige eller skriftlige kommunikationer, forslag og repræsentationer med hensyn til Softwaren eller noget andet forhold, der er omfattet af denne EULA. Hvis nogen bestemmelse i denne EULA anses for at være ugyldig, ikke kan håndhæves eller er ulovlig, skal de øvrige bestemmelser fortsat være fuldt gældende. 

