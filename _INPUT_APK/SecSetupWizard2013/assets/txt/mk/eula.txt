Лиценцен договор за краен корисник на софтвер

ВАЖНО. ПРОЧИТАЈТЕ ВНИМАТЕЛНО: Овој Лиценцен договор за краен корисник („Договор“) е правен договор меѓу Вас (како единка или како правно лице) и Samsung Electronics Co., Ltd. („Samsung“) за софтвер во сопственост на Samsung и неговите придружни компании, како и на други снабдувачи и давачи на лиценци, што го придружува овој Договор, а вклучува компјутерски софтвер и може да вклучува и придружни медиуми, печатени материјали, он-лајн или електронска документација поврзана со Вашето користење на овој уред („Софтвер“).  

За нормална работа, овој уред мора да користи претходно вчитан софтвер.  КОРИСТЕЈЌИ ГО УРЕДОТ ИЛИ НЕГОВИОТ ПРЕТХОДНО ВЧИТАН СОФТВЕР, ГИ ПРИФАЌАТЕ УСЛОВИТЕ НА ОВОЈ ДОГОВОР.  АКО НЕ ГИ ПРИФАЌАТЕ ОВИЕ УСЛОВИ, НЕ КОРИСТЕТЕ ГО УРЕДОТ ИЛИ СОФТВЕРОТ. 

1. ДАВАЊЕ ЛИЦЕНЦА.  Samsung Ви ги дава следниве права, под услов да ги почитувате сите одредби и услови на овој Договор: Може да го инсталирате, користите, пристапувате и активирате една копија од Софтверот на локалните тврди дискови или други медиуми за трајно чување на еден компјутер и да го користите Софтверот на еден компјутер или мобилен уред во даден момент, и не смеете да го правите Софтверот достапен преку мрежа каде што би можеле да го користат повеќе компјутери истовремено. Може да направите една копија на Софтверот во формат што може да го прочита машина само како резервна копија, под услов резервната копија да ги содржи сите авторски и други сопственички напомени што ги содржи оригиналот.

Некои делови на Софтверот може да се под лиценци за отворен код. Одредбите на лиценцата за отворен код може да се разликуваат од некои одредби на овој Договор. Соодветните лиценци за отворен код Ви се достапни во делот Правни напомени во менито Опции на уредот.

2. ЗАДРЖУВАЊЕ НА ПРАВАТА И СОПСТВЕНОСТ.  Samsung ги задржува сите права што не Ви се изричито дадени со овој Договор. Софтверот има заштитени авторски права и е заштитен со сите други закони и спогодби за интелектуална сопственост. Samsung или неговите снбадувачи се сопственици на насловот, авторските права и другите права на интелектуална сопственост во Софтверот. Софтверот Ви е лиценциран, не ви е продаден.

3. ОГРАНИЧУВАЊА НА ПРАВАТА НА КРАЈНИОТ КОРИСНИК.  Не смеете да вршите обратно инжинерство, да го декомпајлирате, деасемблирате или на друг начин да се обидувате да ги откриете изворниот код или алгоритмите на Софтверот (освен и само ако таквите активности се изрично дозволени од важечките закони што го поништуваат ова ограничување), или да го видоизменувате или да исклучувате карактеристики на Софтверот или да правите изведени дела врз основа на Софтверот. Не смеете да го изнајмувате, издавате, позајмувате, подлиценцирате или да пружате комерцијални хостинг-услуги со Софтверот.

4. СОГЛАСНОСТ ЗА КОРИСТЕЊЕ ПОДАТОЦИ.  Се согласувате дека Samsung и неговите придружни фирми може да прибираат и користат технички информации собрани како дел од услугите за поддршка на производот поврзани со Софтверот што Ви е обезбеден, ако ги има, како IMEI (единствениот идентификациски број на уредот), бројот на уредот, името на моделот, купувачката шифра, пристап за снимање, моменталната софтверска верзија на уредот, MCC (Мобилна шифра на земјата), MNC (Шифра на мобилната мрежа). Samsung и придружните фирми смеат да ги користат тие информации само за подобрување на своите производи или за да обезбедат прилагодени услуги или технологии на Вас и нема да ги откриваат овие информации во облик што ќе Ве идентификува лично.  Вашите информации секогаш ќе се обработуваат во согласност со политиката за приватност на Samsung, којашто може да се види на: http://account.samsung.com/membership/pp.

5. СОФТВЕРСКИ АЖУРИРАЊА. Samsung може да Ви обезбеди или да Ви направи достапни ажурирања, надградби, додатоци и приклучни компоненти (ако ги има) за Софтверот, вклучувајќи поправки на неисправности, сервисни надградби (делумни или целосни), производи или уреди и ажурирања и подобрувања на софтверот што бил инсталиран претходно (вклучително и сосема нови верзии), (заедно „Ажурирање“) по датумот кога сте ја набавиле првата копија на Софтверот, со цел подобрување на Софтверот и, во краен случај, подобрување на Вашето корисничко искуство со уредот. Овој Договор важи за сите и секоја компонента на Ажурирањето што Samsung може да Ви го обезбеди или да Ви го направи достапни по датумот кога сте ја набавиле првата копија на Софтверот, освен ако не дадеме други одредби заедно со тоа Ажурирање. За да го користите Софтверот обезбеден преку Ажурирање, мора прво да бидете лиценцирани за Софтверот идентификуван од Samsung како погоден за Ажурирање. По Ажурирањето веќе не може да го користите Софтверот што бил основа за погодноста за Ажурирање. Ажурираната верзија на софтверот може да додаде нови функции и, во некои ретки случаи, да брише постојни функции.

Иако Ажурирањето ќе биде општо достапно, во некои ограничени околности ажурирањата на Софтверот ќе Ви бидат понудени од операторот, а за таквите ажурирања на Софтверот ќе важат договорните односи со Вашиот мрежен оператор.

Кога е вклучена функцијата „Автоматско ажурирање“ (како што е основната поставка во менито за Системско ажурирање или Безбедносно мени во Опции), уредот автоматски презема некои Ажурирања одвреме навреме. Меѓутоа, уредот ќе побара Ваша согласност пред да инсталира некое Ажурирање. Сепак, со оглед на важноста на навременото примање на Ажурирањата за безбедносниот софтвер како одбрана од новите закани, таквите Ажурирања може автоматски да се преземаат и инсталираат. Препорачуваме да ја проверувате достапноста на новите Ажурирања повремено за оптимално користење на уредот. Ако сакате да избегнете користење мрежни податоци за преземање на Ажурирањето, треба да ја изберете опцијата „Само Wi-Fi“ во Опции.

6. Некои функции на Софтверот може да бараат уредот да има пристап на интернет и може да се подложни на ограничувањата од Вашиот мрежен или интернет оператор.  Ако уредот не Ви е поврзан со интернет преку поврзување Wi-Fi, Софтверот ќе пристапи преку мобилната мрежа, што може да предизвика дополнителни трошоци, зависно од Вашиот пакет.  Освен тоа, врз Вашето уживање во одредени функции на Софтверот може да влијаат погодноста и перформансите на хардверот на уредот или податочниот пристап. 

7. ПРЕНОС НА СОФТВЕР.  Не смеете да го пренесувате овој Договор или правата на Софтверот дадени тука на други лица, освен ако не е поврзано со продажба на мобилниот уред со којшто дошол Софтверот. Во таков случај, преносот мора да го вклучува сиот Софтвер (вклучувајќи ги сите компоненти, медиуми и печатени материјали, надградби и овој Договор) и не смеете да задржите ниедна копија на Софтверот. Преносот не смее да биде индиректен, како консигнација. Пред преносот, крајниот корисник што го користи Софтверот мора да се согласи со одредбите на Договорот.

8. ОГРАНИЧУВАЊА ЗА ИЗВОЗ.  Изјавувате дека знаете, Софтверот е подложен на извозни ограничувања во некои земји. Се согласувате да ги почитувате сите важечки меѓународни и национални закони што важат за Софтверот, вклучувајќи ги сите важечки закони и прописи за извозни ограничувања.   

9. РАСКИНУВАЊЕ.  Овој Договор важи додека не се раскине. Вашите права според лиценцава ќе престанат да важат автоматски без известување од Samsung ако прекршите некоја одредба или услов на Договорот. По раскинувањето на овој Договор, треба да прекинете со секоја употреба на Софтверот и да ги уништите сите копии, целосни или делумни, на Софтверот.

10. Оградување од гаранција.  АКО НЕ Е ПОСЕБНО ИЗЈАВЕНО ВО ПИШАНА ИЗРИЧИТА ОГРАНИЧЕНА ГАРАНЦИЈА ИСПОРАЧАНА СО ВАШИОТ УРЕД, СИОТ СОФТВЕР ОБЕЗБЕДЕН ОД SAMSUNG СО ОВОЈ МОБИЛЕН УРЕД (ВКЛУЧЕН СО УРЕДОТ, ПРЕЗЕМЕН ИЛИ НА ДРУГ НАЧИН НАБАВЕН) СЕ ДАВА „КАКОВ ШТО Е“ И ВРЗ ОСНОВА „ПО ДОСТАПНОСТ“, БЕЗ НИКАКВИ ГАРАНЦИИ ОД SAMSUNG, НИ НЕПОСРЕДНИ ИЛИ ПОСРЕДНИ. ДО НАЈГОЛЕМА МОЖНА МЕРКА СПОРЕД ВАЖЕЧКИТЕ ЗАКОНИ, SAMSUNG СЕ ОГРАДУВА ОД КАКВИ БИЛО ИЗРИЧИТИ, НАВЕСТЕНИ ИЛИ СТАТУТАРНИ ГАРАНЦИИ, А МЕЃУ ДРУГОТО, НАВЕСТЕНИ ГАРАНЦИИ ЗА МОЖНОСТ ЗА ПРОДАЖБА, ЗАДОВОЛИТЕЛЕН КВАЛИТЕТ ИЛИ ФУНКЦИОНАЛНОСТ, ПОГОДНОСТ ЗА ОДРЕДЕНА НАМЕНА, СИГУРНОСТ ИЛИ ДОСТАПНОСТ, ПРЕЦИЗНОСТ, ОТСУСТВО НА ВИРУСИ, ТИВКО УЖИВАЊЕ, НЕПРЕКРШУВАЊЕ НА ПРАВА НА ДРУГИ ЛИЦА ИЛИ ДРУГО ПРЕКРШУВАЊЕ ПРАВА. НЕКОИ ЈУРИСДИКЦИИ НЕ ДОЗВОЛУВААТ ИСКЛУЧУВАЊЕ ИЛИ ОГРАНИЧУВАЊЕ НА ПОСРЕДНИТЕ ГАРАНЦИИ ПА ГОРЕНАВЕДЕНИТЕ ОГРАНИЧУВАЊА МОЖЕ ДА НЕ ВАЖАТ ЗА ВАС. НИЕДЕН СОВЕТ ИЛИ ИНФОРМАЦИЈА, УСНИ ИЛИ ПИСМЕНИ, ШТО СТЕ ГИ ДОБИЛЕ ОД SAMSUNG ИЛИ ПРИДРУЖНИТЕ ФИРМИ, НЕМА ДА СЕ СМЕТААТ ЗА ТАКВИ ШТО ГО МЕНУВААТ ОВА ОГРАДУВАЊЕ ОД ОДГОВОРНОСТА НА SAMSUNG ОД ГАРАНЦИИТЕ ВО ВРСКА СО СОФТВЕРОТ, ИЛИ ДА СОЗДАВААТ НЕКАКВА ГАРАНЦИЈА ОД SAMSUNG. 

11. АПЛИКАЦИИ ОД ДРУГИ ЛИЦА.  Одредени апликации од други лица може да се вклучени или да се преземат на мобилниот уред. Samsung нема никакви одговорности во врска со тие апликации. Бидејќи Samsung нема никаква контрола врз таквите апликации, изјавувате и се согласувате дека Samsung не е одговорен за достапноста на тие апликации и не е одговорен за какви било содржини, реклами, производи, услуги или други материјали во или достапни преку тие апликации. Изричито изјавувате и се согласувате дека користењето апликации од други лица е само на Ваш ризик и дека сиот ризик од незадоволителен квалитет, перформанси, точност и напори се Ваши. Вие самите треба да преземете мерки да бидете сигурни дека што и да изберете да користите не содржи вируси, црви, тројанци и други видови деструктивни записи. Референците во овој мобилен уред до кои било имиња, марки, производи или услуги од други лица се даваат само за Ваша информација, не востановуваат и не имплицираат поддршка, спонзорство или препорака, ниту поврзаност со другите лица или нивните производи и услуги. Се согласувате дека Samsung не одговара и нема обврски, непосредни или посредни, за каква било штета или загуба, вклучувајќи, меѓу дрогото, каква било штета на мобилниот уред или губење податоци, предизвикана или наводно предизвикана од или во врска со користењето или сигурноста на содржините, производите или услугите од други лица што се достапно на или преку тие апликации. Изјавувате и се согласувате дека за користењето апликации од други лица важат условите за употреба, лиценцниот договор, политиката за приватност или другите такви договори за апликацијата од друго лице и дека сите информации или лични податоци што ги давате, свесно или несвесно, на давателите на апликациите од други лица, се подложни на политиката за приватност на апликациите од други лица, ако има таква. SAMSUNG ОДБИВА КАКВА БИЛО ОДГОВОРНОСТ ЗА СЕКОЕ ОТКРИВАЊЕ ИНФОРМАЦИИ ИЛИ КОИ БИЛО ДРУГИ ПРАКТИКИ НА ДРУГИТЕ ДАВАТЕЛИ НА АПЛИКАЦИИ. SAMSUNG ИЗРИЧИТО СЕ ОГРАДУВА ОД КАКВИ БИЛО ГАРАНЦИИ ДЕКА ВАШИТЕ ЛИЧНИ ИНФОРМАЦИИ НЕ ГИ СНИМА АПЛИКАЦИЈА ОД ДРУГО ЛИЦЕ ИЛИ ДЕКА ТИЕ ЛИЧНИ ИНФОРМАЦИИ ДРУГОТО ЛИЦЕ НЕ ГИ КОРИСТИ.

12. АПЛИКАЦИИ SAMSUNG.   Одредени апликации и услуги од Samsung може да се вклучени или да се преземени на мобилниот уред.  За многу од нив треба регистрација на членство за услугите на Samsung („сметка Samsung“), а Вашите права и обврски ќе се опишат во посебни одредби и услови на сметката Samsung и во политиките за приватност.  Има апликации и услуги што не се поврзани со сметка Samsung и за нив треба да се согласите на нивните посебни одредби и услови и политики за приватност.  Изричито изјавувате и се согласувате дека користењето на тие апликации и услуги подложи на соодветните одредби и услови и политики за приватност.

13. Ограничување на одговорноста.  SAMSUNG НЕ ОДГОВАРА ЗА КАКВИ БИЛО ОШТЕТУВАЊА ПРОИЗЛЕЗЕНИ ИЛИ ПОВРЗАНИ СО КОРИСТЕЊЕТО ИЛИ НЕМОЖНОСТА ЗА КОРИСТЕЊЕ НА СОФТВЕРОТ ИЛИ НЕКОЈА АПЛИКАЦИЈА ОД ДРУГО ЛИЦЕ, ЗА НИВНИТЕ СОДРЖИНИ ИЛИ ФУНКЦИОНАЛНОСТ, ВКЛУЧИТЕЛНО, МЕЃУ ДРУГОТО, ЗА ШТЕТИ ПРЕДИЗВИКАНИ ИЛИ ПОВРЗАНИ СО ГРЕШКИ, ИСПУШТАЊА, ПРЕКИНИ, ДЕФЕКТИ, ОДЛОЖУВАЊА НА РАБОТАТА ИЛИ ПРЕНОСОТ, КОМПЈУТЕРСКИ ВИРУС, НЕУСПЕШНО ПОВРЗУВАЊЕ, ТРОШОЦИ ЗА МРЕЖАТА, КУПУВАЊА ВО АПЛИКАЦИЈАТА И СИТЕ ДРУГИ НЕПОСРЕДНИ, ПОСРЕДНИ, СПЕЦИЈАЛНИ, СЛУЧАЈНИ, ПРИМЕРНИ ИЛИ ПОСЛЕДНИЧНИ ОШТЕТУВАЊА ДУРИ И АКО SAMSUNG БИЛ СВЕСЕН ЗА МОЖНОСТА ЗА ТАКВИ ОШТЕТУВАЊА. НЕКОИ ЈУРИСДИКЦИИ НЕ ДОЗВОЛУВААТ ИСКЛУЧУВАЊЕ ИЛИ ОГРАНИЧУВАЊЕ НА СЛУЧАЈНИТЕ ИЛИ ПОСЛЕДИЧНИТЕ ШТЕТИ, ПА ГОРЕНАВЕДЕНИТЕ ОГРАНИЧУВАЊА ИЛИ ИСКЛУЧУВАЊА МОЖЕ ДА НЕ ВАЖАТ ЗА ВАС. БЕЗ ОГЛЕД НА ГОРЕ КАЖАНОТО, ВКУПНАТА ОДГОВОРНОСТ НА SAMSUNG ELECTRONICS CO. КОН ВАС ЗА СИТЕ ЗАГУБИ, ШТЕТИ, ПРИЧИНИ ЗА ДЕЈСТВО, ВКЛУЧИТЕЛНО, МЕЃУ ДРУГОТО, ОНИЕ ЗАСНОВАНИ ВРЗ ДОГОВОР, СПОГОДБА ИЛИ ДРУГО, ПРОИЗЛЕЗЕНИ ОД ВАШАТА УПОТРЕБА НА СОФТВЕРОТ ИЛИ АПЛИКАЦИИ ОД ДРУГИ ЛИЦА НА ОВОЈ МОБИЛЕН УРЕД, ИЛИ КОЈА ДРУГА ОДРЕДБА НА ОВОЈ ДОГОВОР, НЕМА ДА БИДЕ ПОГОЛЕМА ОД СУМАТА ШТО КУПУВАЧОТ ЈА ПЛАТИЛ СПЕЦИФИЧНО ЗА ОВОЈ МОБИЛЕН УРЕД ИЛИ ЗА АПЛИКАЦИИТЕ ОД ДРУГИ ЛИЦА ШТО БИЛЕ ВКЛУЧЕНИ СО ОВОЈ МОБИЛЕН УРЕД. НАВЕДЕНИТЕ ОГРАНИЧУВАЊА, ИСКЛУЧУВАЊА И ОГРАДУВАЊА ВО ОВОЈ ДОГОВОР (ВКЛУЧИТЕЛНО ДЕЛОВИТЕ 10, 11, 12 И 13) ЌЕ ВАЖАТ ДО НАЈГОЛЕМАТА МОЖНА МЕРКА ДОЗВОЛЕНА СО ЗАКОН, ДУРИ И АКО НЕКОЕ ПРАВНО СРЕДСТВО НЕ ЈА ИСПОЛНУВА СВОЈАТА ОСНОВНА ЦЕЛ.

14. ВАЖЕЧКИ ЗАКОН.  За овој Договор важат законите на јурисдикцијата каде што сте резидент, без оглед на конфликтот на законски одредби. За овој Договор не важи Конвенцијата за договори на ОН за меѓународна продажба на стока, нејзината важност со ова изричито се одрекува. 

15. РАЗРЕШУВАЊЕ СПОРОВИ.  
Ако некој спор, контроверза или разлика произлезена некако од овој Договор или Вашето користење на Софтверот не се разреши пријателски, надлежна ќе биде неекслузивната јурисдикција на судовите во јурисдикцијата каде што сте резидент. Без оглед на претходното, Samsung може да побара други правни средства (или соодветен вид итна правна помош) во секоја јурисдикција.


16. ЦЕЛИОТ ДОГОВОР, ТЕЖИНА. Овој Договор е целиот договор меѓу Вас и Samsung во врска со Софтверот и ги поништува сите претходни или истовремени усни или писмени комуникации, предлози и претставувања во однос на Софтверот или на друга тема покриена со овој Договор. Ако некоја одредба на овој Договор се смета за неважечка, неправилна, неспроведлива или незаконска, другите оредби ќе продолжат сосема да важат. 

