Ugovor o licenciranju sa krajnjim korisnikom softvera

VAŽNO. PAŽLJIVO PROČITAJTE: Ovaj ugovor o licenciranju sa krajnjim korisnikom („EULA”) je zakonit ugovor između Vas (bilo kao pojedinca ili jednog entiteta) i kompanije Samsung Electronics Co., Ltd. („Samsung”) za korišćenje softvera koji je u vlasništvu kompanije Samsung i njenih partnerskih kompanija, kao i nezavisnih dobavljača i izdavalaca licence koja prati ovaj EULA i obuhvata računarski softver a može da obuhvata i povezane medije, štampane materijale, „onlajn” ili elektronsku dokumentaciju koja je u vezi sa Vašim korišćenjem ovog uređaja („Softver”).  

Ovaj uređaj zahteva korišćenje unapred učitanog softvera tokom njegovog normalnog načina rada. KORIŠĆENJEM OVOG UREĐAJA ILI NJEGOVOG UNAPRED UČITANOG SOFTVERA, VI PRIHVATATE USLOVE OVOG EULA. AKO NE PRIHVATATE OVE USLOVE, NEMOJTE KORISTITI OVAJ UREĐAJ ILI SOFTVER. 

1. DODELJIVANJE LICENCE. Samsung Vam garantuje sledeća prava, pod uslovom da se ponašate u skladu sa svim uslovima korišćenja koji su navedeni u ovom EULA: možete da instalirate, koristite, pristupate, prikazujete i pokrećete jednu kopiju Softvera na lokalnim hard diskovima ili drugom trajnom medijumu za skladištenje na jednom računaru, kao i da koristite Softver na jednom računaru ili mobilnom telefonu u jednom trenutku i ne smete da Softver stavite na raspolaganje putem mreže na kojoj ga, istovremeno, može koristiti više računara. Možete da napravite samo jednu kopiju Softvera u obliku koji računar može da pročita, isključivo u cilju pravljenja rezervne kopije, a pod uslovom da ta rezervna kopija mora da obuhvata sva autorska prava ili druga obaveštenja o vlasništvu koja su sadržana u originalu.

Određene stavke Softvera mogu da podležu licenciranju otvorenog koda. Odredbe licenciranja otvorenog koda mogu da prepišu neke uslove ovog EULA. Mi Vam stavljamo na raspolaganje licence otvorenog koda u odeljku Pravna obaveštenja, u meniju Podešavanja na uređaju. 

2. ZADRŽAVANJE PRAVA ILI VLASNIŠTVA. Samsung zadržava sva prava koja Vam nisu izričito zagarantovana ovim EULA. Softver je zaštićen autorskim pravima i drugim zakonima i ugovorima o intelektualnoj svojini. Samsung ili njegovi dobavljači su vlasnici naziva, autorskih prava i drugih prava na intelektualnu svojinu u ovom Softveru. Ovaj softver se licencira, ne prodaje se.

3. OGRANIČENJA PRAVA KRAJNJEM KORISNIKU. Ne smete vršiti inverzni inženjering, dekompilaciju, demontiranje ili otkrivanje izvornog koda Softvera ili njegovih algoritama na neki drugi način (osim i isključivo u meri u kojoj je takva aktivnost izričito dozvoljena važećim zakonom, uprkos ovom ograničenju) i ne smete modifikovati ili onemogućiti bilo koje funkcije Softvera, niti praviti izvedene proizvode koji se zasnivaju na Softveru. Ne smete iznajmljivati, davati u zakup, pozajmljivati, podlicencirati Softver ili pružati usluge komercijalnog hostinga pomoću Softvera.

4. PRISTANAK NA KORIŠĆENJE PODATAKA. Saglasni ste da Samsung i njegove partnerske kompanije mogu prikupljati i koristiti tehničke informacije koje su sakupljene kao deo pružanja usluga podrške za proizvode koje su u vezi sa Softverom (ako postoje) kao što su IMEI (jedinstveni identifikacioni broj vašeg uređaja), broj uređaja, naziv modela, korisnički kôd, snimak pristupa, aktuelna verzija softvera na uređaju, MCC (Mobile Country Code, pozivni broj za mobilni telefon), MNC (Mobile Network Code, kôd mobilne mreže). Samsung i njegove podružnice mogu da koriste ove informacije isključivo radi poboljšanja svojih proizvoda ili pružanja prilagođenih usluga ili tehnologija i neće otkrivati ove informacije u formi koji Vas lično identifikuje. Prema Vašim podacima će se u svakom trenutku postupati u skladu sa Politikom privatnosti kompanije Samsung koju možete pogledati na adresi: http://account.samsung.com/membership/pp.

5. AŽURIRANJA SOFTVERA. Samsung može da Vam obezbedi ili stavi na raspolaganje ažuriranja, nadogradnje, dodatke i dodatne komponente Softvera (ako postoje), uključujući i popravke grešaka, nadogradnje usluga (delimično ili u potpunosti), proizvode ili uređaje, kao i ažuriranja i poboljšanja svakog prethodno instaliranog softvera (uključujući u potpunosti nove verzije), (zajedničkim imenom „Ažuriranje”) nakon što dobijete prvobitnu kopiju Softvera da biste unapredili Softver i izuzetno unapredili iskustvo u korišćenju uređaja. Ovaj EULA se primenjuje kako na sve tako i na pojedinačne komponente Ažuriranja koje Vam Samsung može obezbediti ili staviti na raspolaganje nakon datuma kada ste obezbedili prvobitnu kopiju Softvera, osim ukoliko ne pružimo druge uslove uz takvo Ažuriranje. Da biste koristili Softver koji ste dobili putem Ažuriranja, morate prvo da dobijete licencu za Softver koji je Samsung prepoznao kao prihvatljivim za Ažuriranje. Nakon Ažuriranja, možda više nećete koristiti Softver koji je formirao osnovu za prihvatljivost Ažuriranja. Ažurirana verzija Softvera može da dodaje nove funkcije i, u nekim ograničenim slučajevima, može da briše postojeće funkcije.

Dok će Ažuriranje generalno biti dostupno, u nekim ograničenim okolnostima ažuriranja Softvera će Vam biti ponuđena isključivo od strane mrežnog operatora i takva ažuriranja Softvera će biti regulisana ugovornim odnosom između Vas i mrežnog operatora.

Pomoću omogućene funkcije „Automatsko ažuriranje” (kao podrazumevano podešavanje u meniju „Ažuriranje sistema” u okviru Podešavanja), uređaj, s vremena na vreme, automatski preuzima neka Ažuriranja. Uređaj će, zapravo, od Vas tražiti pristanak pre nego što instalira bilo koje Ažuriranje. Međutim, pošto je veoma važno da Ažuriranja softvera za bezbednost stižu blagovremeno, kako bi se uređaj branio od novih napada, takva Ažuriranja se mogu automatski preuzeti i instalirati. Preporučujemo Vam da periodično proveravate dostupnost svakog novog Ažuriranja radi optimalnog korišćenja uređaja. Ako želite da izbegnete korišćenje mrežnih podataka za preuzimanje Ažuriranja, onda treba da izaberete opciju „Samo Wi-Fi“ u meniju „Podešavanje“.

6. Neke funkcije Softvera mogu da zahtevaju da uređaj ima pristup Internetu i mogu biti predmet ograničenja koje nameće mreža ili dobavljač Internet usluga. Ukoliko se uređaj ne poveže na Internet putem Wi-Fi veze, Softver će pristupati Internetu putem mobilne mreže što može dovesti do dodatnih troškova, u zavisnosti od Vašeg tarifnog paketa. Osim toga, na uživanje u nekim funkcijama Softvera može uticati podobnost i performanse hardvera uređaja ili pristup podacima. 

7. PRENOS SOFTVERA. Ne smete da prenesete ovaj EULA ili prava na Softver koja su Vam ovim putem zagarantovana, bilo kojoj trećoj strani, osim ako to nije povezano sa prodajom mobilnog uređaja na kome se ovaj softver nalazi. U tom slučaju, prenos mora da obuhvata kompletan Softver (uključujući sve komponentne delove, medije i štampane materijale, sva ažuriranja, ovaj EULA) i Vi ne smete da zadržite nijednu kopiju Softvera. Prenos se ne može obaviti indirektno, na primer kao pošiljka. Pre prenosa, krajnji korisnik koji preuzima Softver mora da pristane na sve EULA uslove.

8. OGRANIČENJA IZVOZA. Potvrđujete da Softver podleže ograničenjima izvoza koja su na snazi u različitim zemljama. Saglasni ste da ćete se pridržavati svih važećih međunarodnih i nacionalnih zakona koji se primenjuju na ovaj Softver, uključujući i sve zakone i propise koji se odnose na ograničenja izvoza.   

9. RASKIDANJE UGOVORA. Ovaj EULA ostaje na snazi sve do njegovog raskidanja. Vaša prava koja su obuhvaćena ovom Licencom automatski će prestati da važe bez prethodnog obaveštenja od strane kompanije Samsung ukoliko se ne pridržavate uslova korišćenja koji su navedeni u ovom EULA. Nakon raskidanja ovog EULA morate da prekinete svaku upotrebu Softvera i da uništite sve njegove kopije, kompletne ili delimične.

10. Odricanje garancije. UKOLIKO TO NIJE ZASEBNO NAVEDENO U POSANOJ DIREKTNOJ OGRANIČENOJ GARANCIJI KOJU STE DOBILI UZ UREĐAJ, KOMPLETAN SOFTVER KOJI OBEZBEĐUJE SAMSUNG UZ OVAJ MOBILNI UREĐAJ (BILO DA JE ISPORUČEN NA UREĐAJU, PREUZET ILI OBEZBEĐEN NA NEKI DRUGI NAČIN) OBEZBEĐUJE SE „KAKAV JESTE” I NA OSNOVU „DOSTUPNOSTI”, BEZ GARANCIJA BILO KOJE VRSTE KOJE DAJE SAMSUNG, BILO DIREKTNO ILI INDIREKTNO. U NAJVEĆOJ MOGUĆOJ MERI U SKLADU SA VAŽEĆIM ZAKONOM, SAMSUNG ODRIČE SVE GARANCIJE, DIREKTNE, INDIREKTNE ILI ZAKONOM PROPISANE, UKLJUČUJUĆI, BEZ OGRANIČENJA, PODRAZUMEVANE GARANCIJE ZA POGODNOST ZA PRODAJU, ZADOVOLJSTVO KVALITETOM ILI FUNKCIONALNOŠĆU, PODOBNOST ZA ODREĐENU NAMENU, POUZDANOST ILI DOSTUPNOST, TAČNOST, NEPOSTOJANJE VIRUSA, MIRNO UŽIVANJE, PRAVNU NEPOVREDIVOST PRAVA TREĆE STRANE ILI DRUGA KRŠENJA PRAVA. NEKE JURISDIKCIJE NE DOZVOLJAVAJU IZUZIMANJA ILI OGRANIČENJA PODRAZUMEVANIH GARANCIJA, TAKO DA SE GOREPOMENUTA IZUZIMANJA ILI OGRANIČENJA MOŽDA NEĆE ODNOSITI NA VAS. NIJEDAN SAVET ILI INFORMACIJA, BILO USMENA ILI PISANA, KOJU STE DOBILI OD KOMPANIJE SAMSUNG ILI NJENIH PODRUŽNICA, NEĆE SE SMATRATI IZMENOM OVOG ODRICANJA GARANCIJE KOMPANIJE SAMSUNG KOJA SE ODNOSI NA SOFTVER, KAO NI KREIRANJEM BILO KAKVE GARANCIJE BILO KOJE VRSTE OD STRANE KOMPANIJE SAMSUNG. 

11. APLIKACIJE TREĆIH STRANA. Određene aplikacije treće strane se mogu nalaziti na ovom mobilnom uređaju ili se mogu na njega preuzeti. Samsung, štaviše, ne daje nikakve prikaze ni o jednoj ovakvoj aplikaciji. Pošto Samsung nema kontrolu nad ovakvim aplikacijama, potvrđujete i saglasni ste da Samsung nije odgovoran za dostupnost tih aplikacija i nije odgovoran, niti snosi odgovornost za bilo kakav sadržaj, oglašavanje, proizvode, usluge ili druge materijale koje te aplikacije sadrže ili ih obezbeđuju. Vi izričito potvrđujete i dajete saglasnost da korišćenje aplikacija treće strane obavljate na sopstveni rizik i da čitav rizik od nezadovoljstva kvalitetom, performansama, tačnošću i učinkom snosite Vi sami. Na Vama je da preduzmete mere opreza kako biste bili sigurni da sve što izaberete da koristite ne sadrži stavke kao što su virusi, crvi, trojanci i ostale stavke koje su po svojoj prirodi štetne. Reference na ovom mobilnom uređaju ka bilo kojim nazivima, oznakama, proizvodima ili uslugama bilo koje treće strane obezbeđuju vam se samo kao pogodnost i ne sadrže niti ukazuju na dodatak ugovoru, sponzorstvo ili na preporuku treće strane, niti na povezivanje sa trećom stranom i njenim proizvodima i uslugama. Saglasni ste da Samsung neće snositi odgovornost niti biti u obavezi, direktno ili indirektno, za bilo kakvo oštećenje ili gubitak, uključujući bez ograničenja svako oštećenje mobilnog uređaja ili gubitak podataka, koji su izazvali ili navodno izazvali, ili je u vezi sa korišćenjem ili oslanjanjem na bilo kakav sadržaj, proizvode ili usluge te treće strane, koji su dostupni u okviru ili preko bilo koje takve aplikacije. Potvrđujete i saglasni ste da se korišćenje bilo kojih aplikacija treće strane rukovodi Uslovima korišćenja, Ugovorom o licenciranju, Politikom privatnosti ili drugim sličnim ugovorom koji obezbeđuje dobavljač takve aplikacije treće strane, a informacije ili lični podaci koje obezbedite, svesno ili nesvesno, dobavljaču aplikacije treće strane, podležu politici privatnosti dobavljača aplikacije treće strane, ukoliko takva politika postoji. SAMSUNG ODRIČE BILO KAKVU ODGOVORNOST ZA SVAKO OTKRIVANJE INFORMACIJA ILI DRUGIH PRAKSI BILO KOG DOBAVLJAČA APLIKACIJE TREĆE STRANE. SAMSUNG IZRIČITO ODRIČE SVAKU GARANCIJU KOJA SE ODNOSI NA TO DA LI ĆE NEKI DOBAVLJAČ APLIKACIJE TREĆE STRANE PRIKUPLJATI VAŠE LIČNE PODATKE ILI NA KOJI NAČIN ĆE TAJ DOBAVLJAČ APLIKACIJE TREĆE STRANE TE LIČNE PODATKE KORISTITI.

12. SAMSUNG APLIKACIJE. Određene Samsung aplikacije i usluge se mogu naći na ovom mobilnom uređaju ili se mogu na njega preuzeti. Za mnoge od njih je obavezna registracija članstva u Samsung uslugama („Samsung nalog“) i Vaša prava i obaveze će biti navedeni u zasebnim pravilima korišćenja i politici privatnosti koji se odnose na Samsung nalog. Postoje aplikacije i usluge koje nisu Samsung nalog i za koje je obavezan Vaš pristanak na njihove zasebne uslove korišćenja i politiku privatnosti. Vi izričito potvrđujete i dajete saglasnost da korišćenje aplikacija podleže primenjivim uslovima korišćenja i politici privatnosti.

13. Ograničenje odgovornosti. SAMSUNG NEĆE BITI ODGOVORAN ZA BILO KAKVO OŠTEĆENJE KOJE NASTANE USLED ILI SE ODNOSI NA KORIŠĆENJE ILI NEMOGUĆNOST KORIŠĆENJA SOFTVERA ILI BILO KOJIH APLIKACIJA TREĆE STRANE, KAO I NJIHOVOG SADRŽAJA ILI FUNKCIONALNOSTI, UKLJUČUJUĆI, BEZ OGRANIČENJA, OŠTEĆENJA KOJA SU IZAZVALE GREŠKE, OMAŠKE, PREKIDE, DEFEKTI, KAŠNJENJE U RADU ILI PRENOSU, RAČUNARSKI VIRUS, NEMOGUĆNOST POVEZIVANJA, TROŠKOVI NA MREŽI, KUPOVINE U OKVIRU APLIKACIJE ILI SU SA NJIMA POVEZANE, A TO SE ODNOSI I NA SVA DRUGA DIREKTNA, INDIREKTNA, SPECIJALNA, SLUČAJNA, PRIMERNA ILI POSLEDIČNA OŠTEĆENJA ČAK I AKO JE KOMPANIJI SAMSUNG UKAZANO NA MOGUĆNOST DA DO TAKVIH OŠTEĆENJA MOŽE DA DOĐE. NEKE JURISDIKCIJE NE DOZVOLJAVAJU IZUZIMANJE ILI OGRANIČENJE SLUČAJNIH ILI POSLEDIČNIH OŠTEĆENJA, TAKO DA SE GOREPOMENUTA IZUZIMANJA ILI OGRANIČENJA MOŽDA NEĆE ODNOSITI NA VAS. BEZ OBZIRA NA PRETHODNO NAVEDENO, UKUPNA ODGOVORNOST KOJU PREMA VAMA IMA SAMSUNG ELECTRONICS CO. ZA SVE GUBITKE, OŠTEĆENJA, UZROKE RADNJI, UKLJUČUJUĆI BEZ OGRANIČENJA I ONE KOJE SE ZASNIVAJU NA UGOVORU, PREKRŠAJU ILI DRUGAČIJE, A NASTALE SU USLED VAŠEG KORIŠĆENJA SOFTVERA ILI APLIKACIJA TREĆE STRANE NA OVOM MOBILNOM UREĐAJU ILI BILO KAKVOG PRIBAVLJANJA OVOG EULA, NE SME PREMAŠITI IZNOS KOJI JE KUPAC PLATIO POSEBNO ZA OVAJ MOBILNI UREĐAJ ILI BILO KOJU TAKVU APLIKACIJU TREĆE STRANE KOJU OVAJ MOBILNI UREĐAJ SADRŽI. GORE NAVEDENA OGRANIČENJA, IZUZIMANJA I ODRICANJA ODGOVORNOSTI (UKLJUČUJUĆI ODELJKE 10, 11, 12 I 13) MORAJU SE PRIMENJIVATI U NAJVEĆOJ MOGUĆOJ MERI KOJU DOZVOLJAVA VAŽEĆI ZAKON, ČAK I AKO SVAKA POPRAVKA NE ISPUNI SVOJU OSNOVNU SVRHU.

14. VAŽEĆI ZAKON. Ovaj EULA je regulisan zakonima koji podležu pravosudnom sistemu zemlje čiji ste Vi rezident, i ne odnosi se na konflikt zakonskih zabrana. Ovaj EULA nije regulisan Konvencijom Ujedinjenih nacija koja se odnosi na Ugovore o međunarodnoj trgovini robom, tako da se njena primena automatski isključuje. 

15. REŠAVANJE SPORA.  
Ako se spor, rasprava ili različiti stavovi koji proističu iz ovog EULA ili Vašeg korišćenja Softvera ne mogu rešiti prijateljski, onda podležu neekskuzivnoj jurisdikciji sudova pravosudnog sistema zemlje čiji ste resident. Bez obzira na ono što je prethodno rečeno, Samsung može potraživati obeštećenje (ili ekvivalentni tip hitne pravne olakšice) u bilo kom pravosudnom sistemu.

16. CEO UGOVOR. TEŽINA. Ovaj EULA predstavlja ceo ugovor koji zaključujete Vi i Samsung a odnosi se na Softver i on zamenjuje sve prethodne ili aktuelne usmene i pisane dogovore, ponude i prikaze u vezi sa Softverom ili drugih stvari koje pokriva ovaj EULA. Ako se smatra da je neka odredba ovog EULA ništavna, nevažeća, nesprovodiva ili nezakonita, druge odredbe su i dalje punosnažne i punovažne. 

