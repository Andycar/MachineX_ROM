Softwarearen azken erabiltzailearen lizentzia hitzarmena

GARRANTZITSUA. IRAKURRI ARRETAZ: Azken erabiltzailearen lizentzia hitzarmen hau (“AELH”) zu (banakoa zein erakundea) eta Samsung Electronics Co., Ltd.-ren (“Samsung”) arteko legezko hitzarmen bat da, AELH honekin batera datorren Samsung-en, horren filialen eta hirugarren hornitzaileen eta lizentzia emaileen softwareari buruzkoa. Software informatikoarekin batera, baliteke gailuaren (“softwarea”) erabilerari lotutako multimedia materiala, inprimatutako materiala “online” dokumentuak edo agiri elektronikoak etortzea.  

Gailu honek aurrez kargatutako softwarea erabiltzen du normal funtzionatzeko. GAILUA EDO AURREZ KARGATUTAKO SOFTWAREA ERABILTZE HUTSAGATIK, AELH HONEN BALDINTZAK ONARTZEN DITUZU. BALDINTZA HAUEK ONARTZEN EZ BADITUZU, EZ ITZAZU GAILUA EDO SOFTWAREA ERABILI. 

1. LIZENTZIA EMATEA. Samsung-ek ondoko eskubide hauek ematen dizkizu, baldin eta AELH honetako baldintza eta zehapen guztiak betetzen badituzu: Softwarearen kopia bat instalatu, erabili, sartu, ikusi eta abiarazi ahalko duzu ordenagailu baten disko gogor lokalean/lokaletan edo bestelako behin betiko biltegiratze baliabidetan eta Softwarea ordenagailu edo gailu mugikor bakarrean erabili aldi berean. Aitzitik, ezingo duzu Softwarea erabilgarri jarri hainbat ordenagailuk aldi berean erabili dezaketen sare baten bidez. Softwarearen kopia bat egin dezakezu makinentzako irakurgarria den formatuan, babes kopia moduan soilik; beti ere, babes kopiak jatorrizkoaren copyright edo bestelako jabetza ohar guztiak bildu behar dituela kontuan izanda.

Baliteke Softwarearen zenbait elementuk iturburu irekiko lizentzien eraginpean egotea. Baliteke iturburu irekiko lizentzien klausulek AELH honen zenbait baldintza baliogabetzea. Jarri iturburu irekiko lizentziak eskuragarri, zure gailuaren Ezarpenen menuko Lege Oharrak atalean.

2. ERRESERBATUTAKO ESKUBIDEAK ETA JABETZA. Samsung-ek AELH honen bidez zuri espresuki eman ez zaizkizun eskubide guztiak erreserbatzen ditu. Softwarea eta bestelako jabetza intelektualeko legeekin eta hitzarmenekin babestuta dago. Samsung edo haren hornitzaileak Softwarearen tituluaren, copyrightaren eta bestelako jabetza intelektualeko eskubideen jabeak dira; izan ere, Softwarearen lizentzia ematen da, ez da hura saltzen.

3. AZKEN ERABILTZAILEAREN ESKUBIDEEN MUGAK. Ezin diozu Softwareari alderantzizko ingeniaritza prozesurik aplikatu, ezin duzu hura bereizi eta desmuntatu eta ezin duzu haren jatorri kodea edota algoritmoak ezagutzeko bestelako ekintzarik egin (muga hau gainditu gabe, lege aplikagarriak espresuki baimentzen duen kasuetan izan ezik), eta ezin duzu Softwarea aldatu, haren inolako eginbiderik ezgaitu edo Softwarean oinarritutako lan deribaturik sortu. Bestalde, ezin duzu Softwarea alokatu, errentan eman, laga eta azpilizentziarik eman edo Softwarearekin ostalaritza zerbitzu komertzialak eman.

4. DATUEN ERABILERA ONARTZEA. Baliteke Samsung-ek eta haren filialek zuri emandako Softwarea babesteko zerbitzuen parte  moduan informazio teknikoa biltzea eta erabiltzea, besteak beste IMEIa (zure gailuaren identifikazio zenbakia), gailuaren zenbakia, modeloaren izena, bezero kodea, sarbide grabaketa, zure gailuaren oraingo SW bertsioa, MCC (Mobile Country Code) eta MNC (Mobile Network Code). Baliteke Samsung-ek eta haren filialek informazio hau beren produktuak hobetzeko edo zuri zerbitzu edo teknologia pertsonalizatuak emateko soilik erabiltzea eta informazio hau zu pertsonalki identifikatzen ez zaituen moduan jakinaraztea. Informazioa hau Samsung-en Pribatutasun Politikaren arabera erabiliko da beti, hemen dago ikusgai: http://account.samsung.com/membership/pp.

5. SOFTWARE EGUNERAKETAK. Softwarearen lehen kopia lortu ondoren, softwarea eta zure gailuaren erabilera hobetzeko, Samsung-ek eguneraketak, bertsio berritzeak, osagarriak eta softwareari gehitzeko osagaiak (halakorik izanez gero) emango dizkizu edo jarriko ditu eskuragarri, adibidez, erroreen konponketak, zerbitzu bertsio berritzeak (osoarenak edo zatienak), produktuak edo gailuak eta aurretik instalatutako softwarearen eguneraketak eta hobekuntzak (baita bertsio berri osoak ere), (multzoan, “eguneraketa”). AELH honek softwarearen lehen kopia lortu ondoren,Samsung-ek ematen dituen edo eskuragarri jartzen dituen eguneraketen osagai guztiei aplikatuko zaie, eguneraketa horiekin beste baldintza batzuk ematen ez baditugu. Eguneraketaren bidez emandako softwarea erabiltzeko, lehenik Samsung-ek eguneratzeko egokitzat jotzen duen softwarearen lizentzia hartzailea izan behar duzu. Eguneratu ondoren, baliteke eguneratzeko egokia zen softwarea berriz erabili ezin izatea. Baliteke, gainera, eguneratutako softwarearen bertsioak funtzio berriak gehitzea eta, zenbait kasutan, aurretik zeuden funtzioak ezabatzea.

Oro har, eguneraketak eskuragarri egongo dira, baina zenbait kasutan, software eguneraketak zure sare hornitzaileak emango ditu eta harekin duzun kontratuaren araberakoak izango dira.

“Eguneraketa automatikoa” funtzioa gaituz gero (Sistema Eguneratzeko menuaren lehenetsitako ezarpenean edo Ezarpenetako Segurtasun menuan bezala), zure gailuak zenbait Eguneraketa deskargatuko ditu automatikoki aldian behin. Dena den, zure gailuak baimena eskatuko dizu eguneraketak instalatu aurretik. Hala ere, arrisku berriei aurre egiteko aldian behin segurtasun softwarearen eguneraketak jasotzea oso garrantzitsua denez, baliteke eguneraketa horiek automatikoki deskargatu eta instalatzea. Añdoam nejom eguneraketa berririk badagoen egiazta dezazula gomendatzen dizugu, zure gailuak behar bezala funtziona dezan. Eguneraketak deskargatzeko sare datuen erabilera galarazi nahi baduzu, hautatu “Wi-Fi soilik” aukera ezarpenetan.

6. Baliteke Softwarearen zenbait eginbidek zure gailuak Interneterako sarbidea edukitzea behar izatea, eta zure sarearen edo Internet hornitzaileak ezarritako mugen eragina jasatea. Zure gailua Internetera Wi-Fi sare baten bidez konektatuta egon ezean, Softwareak zure sare mugikorra erabiliko du, eta baliteke horrek kostu osagarriak eragitea, zure ordainketa planaren arabera. Gainera, baliteke zure gailuaren hardwarearen egokitasunak eta funtzionamenduak eta datu sarbideak Softwarearen zenbait eginbideren erabileran eragina izatea. 

7. SOFTWARE TRANSFERENTZIA. Ezin dizkiozu AELH hau edo honen bidez emandako Softwarearen gaineko eskubideak hirugarren bati transferitu, Softwarearekin batera datorren gailu mugikorraren salmentarekin lotuta ez bada. Kasu horretan, transferentziak Software osoa hartu behar du (osagai zati guztiak, material multimedia eta inprimatutako dokumentuak, edozer eguneraketa eta AELH hau barne), eta zuk ezin dezakezu Softwarearen inolako kopia zuretzat gorde. Transferentzia ezin da zeharkakoa izan, adibidez, esleipen bat. Transferentziaren aurretik, Softwarea jasoko duen azken erabiltzaileak AELHren baldintza guztiak onartu behar ditu.

8. ESPORTAZIO MUGAK. Softwareak zenbait herrialderen esportazio mugak jaso ditzakeela onartzen duzu. Softwareari aplikatzen zaizkion nazioarteko eta nazioko lege guztiak betetzea onartzen duzu, baita esportazioko mugen legeak eta erregulazioak ere.   

9. EBAZPENA. AELH hau ebatzi arte izango da indarrean. Lizentzia honi lotutako eskubideak Samsung-en inolako jakinarazpenik gabe ebatziko dira automatikoki,  AELH honetako baldintza edo zehapenen bat betetzen ez baduzu. AELH hau ebatziz gero, Softwarea erabiltzeari utzi behar diozu eta Softwarearen kopia guztiak, partzialak edo osoak, suntsitu behar dituzu.

10. Bermeen ezespena. ZURE GAILUAREKIN BATERA HORNITUTAKO BERARIAZKO BERME MUGATU BATEAN IDATZIZ ADIERAZI EZEAN, SAMSUNG-EK GAILU MUGIKOR HONEKIN BANATUTAKO SOFTWARE OSOA (GAILUAK DAKARRENA, DESKARGATUTAKOA EDO BESTELAKO MODUETAN LORTUTAKOA) “DAGOEN BEZALA” ETA “ERABILGARRI DAGOEN MODUAN” EMATEN DU, SAMSUNG-EN INOLAKO BERMERIK GABE, EZ ESPLIZITUAK EZ INPLIZITUAK. LEGE APLIKAGARRIEK AHALBIDETZEN DUTEN HEINEAN, SAMSUNG-EK BERME ESPLIZITU, INPLIZITU ETA ESTATUTORIO GUZTIAK EZESTEN DITU, BAITA ONDOKO HAUEK ERE, BAINA EZ SOILIK: MERKATURATZEKO BERME INPLIZITUAK, KALITATE ZUZENAREN EDO FUNTZIONAMENDU ERAGINKORTASUNAREN BERMEA, HELBURU ZEHATZ BATERAKO EGOKITASUNA, FIDAGARRITASUNA EDO ERABILGARRITASUNA, ZEHAZTASUNA, BIRUS EZA, GOZAMEN LASAIA, HIRUGARRENEN ESKUBIDEAK EZ URRATZEA EDOTA BESTELAKO ESKUBIDEAK EZ URRATZEA. ZENBAIT JURISDIKZIOK EZ DUTE BERME INPLIZITUAK BAZTERTZEA EDO MUGATZEA AHALBIDETZEN; BERAZ, BALITEKE AURREKO EZESPENEK EDO MUGEK ZURI EZ ERAGITEA. EZIN DITUZU SAMSUNG-EK EDO HORREN FILIALEK ZURI AHOZ EDO IDATZIZ EMANDAKO AHOLKUAK EDO INFORMAZIOA ERABILI SAMSUNG-EN SOFTWAREAREKIN LOTUTAKO EZEZPEN HAU ALDATZEKO EDOTA SAMSUNG-EN INOLAKO BERMERIK SORTZEKO. 

11. HIRUGARRENEN APLIKAZIOAK. Baliteke gailu mugikor honetan hirugarrenen aplikazioak egotea edo deskargatzea. Samsung ez da aplikazio horien ordezkari izango inolaz ere. Samsung-ek ez ditu aplikazio horiek kontrolatzen; horrenbestez, Samsung-ek horien erabilgarritasunaren gaineko erantzukizunik ez duela aitortzen eta onartzen duzu, baita aplikazio horien bidez eskuratu daitezkeen balizko edukien, publizitatearen, produktuen, zerbitzuen edo bestelako materialen gaineko erantzukizunik ez duela ere. Berariaz aitortzen eta onartzen duzu hirugarrenen aplikazioak erabiltzearen arriskua zure gain hartzen duzula, baita kalitate, funtzionamendu, zehaztasun eta eraginkortasun ez zuzenaren arriskua ere. Zure erantzukizuna da zure erabakiz erabiltzen duzunak birusik, harrik, Troiako zaldirik eta bestelako elementu suntsikorrik ez duela bermatzeko neurriak hartzea. Gailu mugikor honetan hirugarrenen izenei, markei, produktuei edo zerbitzuei egiten zaizkien erreferentziak zure mesederako soilik egiten dira, eta ez dute sortzen edo ezartzen hirugarrenenganako edo haien produktu eta zerbitzuekiko inolako onarpenik, babesik edo gomendiorik edota kidetzarik. Aplikazio horietan edo horien bidez erabilgarri dauden hirugarrenen edukiak, produktuak edo zerbitzuak erabiltzearen edo haietaz fidatzearen ondorioz edo horiei lotuta sortu daitezkeen kalte-galerak edo ustezko kalte-galerak, baita, baina ez bakarrik, gailu mugikorrean izandako edozer kalte edo datu galera ere, zuzenean edo zeharka Samsung-en ardura edo erantzukizun ez direla onartzen duzu. Hirugarrenen aplikazioen erabilera hirugarrenen aplikazio horien hornitzaileen erabilera baldintzen, lizentzia hitzarmenen, pribatutasun politiken edota bestelako hitzarmenen arabera arautzen direla aitortzen eta onartzen duzu, baita hirugarrenen aplikazioen hornitzaileei jakinda edo jakin gabe ematen dizkiezun datu pertsonalak edo informazioa hirugarrenen aplikazioen hornitzaileen pribatutasun politiken arabera tratatuko direla ere, halakorik izango balitz. SAMSUNG EZ DA ERANTZULE IZANGO HIRUGARRENEN APLIKAZIOEN HORNITZAILEEK INFORMAZIOA JAKINARAZTEN BADUTE EDO BESTELAKO JARDUERAK EGITEN BADITUZTE. SAMSUNG-EK BERARIAZ EZESTEN DU HIRUGARRENEN APLIKAZIOEN HORNITZAILEEK ZURE INFORMAZIO PERTSONALA BILTZEN BADUTE EDO HIRUGARRENEN APLIKAZIOEN HORNITZAILEEK INFORMAZIO PERTSONAL HORI ERABILTZEN BADUTE.

12. SAMSUNG APLIKAZIOAK. Baliteke gailu mugikor honetan hirugarrenen aplikazioak egotea edo deskargatzea. Horietako askok Samsung Zerbitzuetan kidetzeko erregistroa (“Samsung Account”) behar dute, eta zure eskubideak eta betebeharrak Samsung Account baldintza eta zehapen eta pribatutasun politika bereiziek ezarriko dituzte. Samsung Account-ekin loturarik ez duten hainbat aplikaziok eta zerbitzuk beren baldintza eta zehapenak eta pribatutasun politika onartzea behar dute. Zuk berariaz aitortzen eta onartzen duzu aplikazio eta zerbitzu horien erabilera haien baldintza eta zehapenen eta pribatutasun politikaren araberakoa izango dela.

13. Erantzukizun muga. SAMSUNG EZ DA SOFTWAREAREN EDO HIRUGARRENEN APLIKAZIOEN ERABILERAREKIN EDO ERABILTZEKO EZINTASUNAREKIN, HAIEN EDUKIAREKIN EDO FUNTZIONAMENDU ERAGINKORTASUNAREKIN LOTUTAKO KALTEEN ERANTZULE IZANGO, EZTA ONDOKO HAUENA ERE, BAINA EZ HAUENA SOILIK: ERROREEI, HUTSEI, ETENEI, AKATSEI, ERAGIKETEN EDO TRANSMISIOEN ATZERAPENEI, BIRUS INFORMATIKOEI, KONEKTATZEKO EZINTASUNEI, SAREKO KOSTUEI ETA IN-APP EROSKETEI LOTUTAKO EDO HORIEK ERAGINDAKO KALTEAK ETA GAINERAKO ZUZENEKO EDO ZEHARKAKO KALTEAK, KALTE BEREZIAK, EZUSTEKO KALTEAK, KALTE ADIERAZGARRIAK EDO ONDORIOZKO KALTEAK ERE, NAHIZ ETA SAMSUNG KALTE HORIEK IZATEKO AUKERAZ OHARTARAZI DUTEN. ZENBAIT JURISDIKZIOK EZ DUTE AHALBIDETZEN EZUSTEKO EDO ONDORIOZKO KALTEEN BAZTERKETA EDO MUGA; BERAZ, BALITEKE AURREKO BAZTERKETEK EDO MUGEK ZURI EZ ERAGITEA. AURREKO GUZTIA ALDE BATERA UTZITA, GAILU MUGIKOR HONETAN SOFTWAREA EDO HIRUGARRENEN APLIKAZIOAK ERABILTZEAN ZUK IZANDAKO GALEREN, KALTEEN, ERREKLAMATZEKO KAUSEN –KONTRATUAN, BIDEGABEKERIAN EDO BESTELAKOTAN OINARRITUTAKOAK, BAINA EZ HORIEK BAKARRIK, BARNE HARTUZ- ETA AELH HONETAKO BALDINTZEN ONDORIOZ SAMSUNG ELECTRONICS CO.-K ZUGANAKO IZANGO DUEN ERANTZUKIZUN OSOAK EZ DU GAINDITUKO GAILU MUGIKOR HONEN EDO GAILU MUGIKORRAK JASOTZEN ZUEN HIRUGARRENEN APLIKAZIOEN TRUKE ORDAINDUTAKO ZENBATEKOA. MUGA, BAZTERKETA ETA EZESPEN HAUEK (BAITA 10., 11., 12. ETA 13. ATALETAKOAK ERE) LEGE APLIKAGARRIAK AHALBIDETZEN DUEN HEINEAN APLIKATUKO DIRA, NAHIZ ETA IRTENBIDEREN BATEK BERE OINARRIZKO XEDEA EZ BETE.

14. LEGE APLIKAGARRIA. AELH hau zure bizilekuko jurisdikzioaren legeek erregulatzen dute, lege baldintzen gatazkak aintzat hartu gabe. AELH hau ez du Ondasunen Nazioarteko Salerosketarako Kontratuei buruzko Nazio Batuen Hitzarmenak arautuko eta haren aplikazioa berariaz baztertzen da. 

15. GATAZKAK KONPONTZEA.  
Gatazka, eztabaida edo desadostasun bat ez bada adiskidetasunez konpontzen, zure bizilekuko jurisdikzioko epaitegietako jurisdikzio ez-baztergarriaren esku utziko da. Dena den, baliteke Samsung-ek kautelazko neurriak (edo antzerako premiazko neurri legalak) ezartzea edozer jurisdikziotan.


16. HITZARMENAREN OSOTASUNA; BANATZEKO AUKERA. AELH hau Softwareari buruzko zu eta Samsung-en arteko hitzarmen osoa da, eta haren ostean izandako Softwareari zein AELH honek estaltzen dituen gainerako arloei buruzko ahozko edo idatzizko jakinarazpenei, proposamenei eta ordezkaritzei gailentzen zaie. AELH honetako edozein klausula baliogabetzat, ezinezkotzat edo legez kontrakotzat jotzen bada, gainerako klausulek indarrean jarraituko dute. 

