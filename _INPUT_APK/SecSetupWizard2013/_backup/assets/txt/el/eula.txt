Άδεια Χρήσης Τελικού Χρήστη για Λογισμικό

ΣΗΜΑΝΤΙΚΟ. ΔΙΑΒΑΣΤΕ ΠΡΟΣΕΚΤΙΚΑ: Η παρούσα Άδεια χρήσης τελικού χρήστη (“EULA”) αποτελεί νομική σύμβαση ανάμεσα σε εσάς (με την ιδιότητα του ιδιώτη ή του νομικού προσώπου) και στη Samsung Electronics Co., Ltd. (“Samsung”) για λογισμικό το οποίο ανήκει στη Samsung και τις συγγενείς εταιρείες της, καθώς και στους τρίτους παρόχους της και τους παρέχοντες την άδεια χρήσης. Το εν λόγω λογισμικό συνοδεύει την παρούσα EULA και περιλαμβάνει λογισμικό υπολογιστή. Επίσης, ενδέχεται να περιλαμβάνει σχετικά μέσα, έντυπο υλικό και “online” ή ηλεκτρονική τεκμηρίωση σε σχέση με την από μέρους σας χρήση αυτής της συσκευής (“Λογισμικό”).  

Η συγκεκριμένη συσκευή απαιτεί τη χρήση προφορτωμένου λογισμικού κατά την κανονική λειτουργία του.  ΧΡΗΣΙΜΟΠΟΙΩΝΤΑΣ ΤΗ ΣΥΣΚΕΥΗ Ή ΤΟ ΠΡΟΦΟΡΤΩΜΕΝΟ ΛΟΓΙΣΜΙΚΟ ΤΗΣ, ΑΠΟΔΕΧΕΣΤΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ EULA. ΑΝ ΔΕΝ ΑΠΟΔΕΧΤΕΙΤΕ ΤΟΥΣ ΠΑΡΟΝΤΕΣ ΟΡΟΥΣ, ΜΗ ΧΡΗΣΙΜΟΠΟΙΗΣΕΤΕ ΤΗ ΣΥΣΚΕΥΗ Ή ΤΟ ΛΟΓΙΣΜΙΚΟ. 

1. ΠΑΡΑΧΩΡΗΣΗ ΑΔΕΙΑΣ ΧΡΗΣΗΣ. Η Samsung σάς παραχωρεί τα ακόλουθα δικαιώματα, με την προϋπόθεση ότι συμμορφώνεστε με όλους τους όρους και τις προϋποθέσεις της παρούσας EULA: Επιτρέπεται να προβείτε στην εγκατάσταση, χρήση, προσπέλαση, προβολή και εκτέλεση ενός αντιγράφου του Λογισμικού στους τοπικούς σκληρούς δίσκους ή σε άλλο μόνιμο μέσο αποθήκευσης ενός υπολογιστή, καθώς και στη χρήση του Λογισμικού σε έναν υπολογιστή ή μια κινητή συσκευή κάθε φορά. Δεν επιτρέπεται να διαθέσετε το Λογισμικό σε δίκτυο όπου θα μπορούσε να χρησιμοποιηθεί ταυτόχρονα από πολλούς υπολογιστές. Μπορείτε να δημιουργήσετε ένα αντίγραφο του Λογισμικού σε μορφή με δυνατότητα ανάγνωσης από μηχάνημα, μόνο για λόγους δημιουργίας αντιγράφου ασφαλείας, με την προϋπόθεση ότι το αντίγραφο ασφαλείας πρέπει να περιλαμβάνει όλες τις σημειώσεις πνευματικών δικαιωμάτων ή άλλες σημειώσεις ιδιοκτησίας, οι οποίες περιέχονται στο πρωτότυπο.

Συγκεκριμένα στοιχεία του Λογισμικού ενδέχεται να υπόκεινται σε άδειες χρήσης ανοικτού κώδικα.  Οι διατάξεις της άδειας χρήσης ανοικτού κώδικα μπορεί να αντικαταστήσουν κάποιους από τους όρους της παρούσας EULA.  Καθιστούμε διαθέσιμες τις σχετικές άδειες χρήσης ανοικτού κώδικα για εσάς, στην ενότητα “Νομικές ειδοποιήσεις”, στο μενού “Ρυθμίσεις” της συσκευής σας.

2. ΕΠΙΦΥΛΑΞΗ ΔΙΚΑΙΩΜΑΤΩΝ ΚΑΙ ΚΥΡΙΟΤΗΤΑ. Η Samsung επιφυλάσσεται όλων των δικαιωμάτων που δεν σας εκχωρούνται ρητά στην παρούσα EULA. Το Λογισμικό προστατεύεται από νόμους και συνθήκες σχετικά με τα πνευματικά δικαιώματα και γενικότερα σχετικά με την πνευματική ιδιοκτησία. Η Samsung ή οι πάροχοί της είναι οι ιδιοκτήτες του τίτλου, των πνευματικών δικαιωμάτων και άλλων δικαιωμάτων πνευματικής ιδιοκτησίας του Λογισμικού. Παραχωρείται μόνο η άδεια χρήσης του Λογισμικού. Δεν πωλείται το Λογισμικό.

3. ΠΕΡΙΟΡΙΣΜΟΙ ΔΙΚΑΙΩΜΑΤΩΝ ΤΕΛΙΚΟΥ ΧΡΗΣΤΗ. Δεν επιτρέπεται η αποσυμπίληση, η ανακατασκευή του πηγαίου κώδικα ή άλλη προσπάθεια εντοπισμού του πηγαίου κώδικα ή των αλγόριθμων του Λογισμικού (με εξαίρεση την περίπτωση και μόνο στην έκταση κατά την οποία η εν λόγω δραστηριότητα επιτρέπεται ρητά από την ισχύουσα νομοθεσία, παρά την ύπαρξη του συγκεκριμένου περιορισμού) ή η τροποποίηση ή απενεργοποίηση οποιωνδήποτε δυνατοτήτων του Λογισμικού ή η δημιουργία παράγωγων έργων που βασίζονται στο Λογισμικό. Δεν επιτρέπεται η ενοικίαση, η εκμίσθωση, ο δανεισμός, η παραχώρηση υπο-άδειας χρήσης ή η παροχή εμπορικών υπηρεσιών φιλοξενίας με το Λογισμικό.

4. ΣΥΓΚΑΤΑΘΕΣΗ ΓΙΑ ΤΗ ΧΡΗΣΗ ΔΕΔΟΜΕΝΩΝ. Συμφωνείτε ότι η Samsung και οι συγγενείς εταιρείες της μπορούν να συλλέγουν και να χρησιμοποιούν τεχνικές πληροφορίες που συγκεντρώνονται στο πλαίσιο των υπηρεσιών υποστήριξης προϊόντων οι οποίες σχετίζονται με το Λογισμικό που σας παρέχεται, εάν υπάρχουν, όπως το IMEI (ο μοναδικός αριθμός προσδιορισμού της συσκευής σας), ο αριθμός συσκευής, το όνομα μοντέλου, ο κωδικός πελάτη, η καταγραφή πρόσβασης, η τρέχουσα έκδοση SW της συσκευής σας, το MCC (Κωδικός χώρας κινητής τηλεφωνίας), MNC (Κωδικός δικτύου κινητής τηλεφωνίας). Η Samsung και οι συγγενείς εταιρείες της μπορούν να χρησιμοποιούν αυτές τις πληροφορίες αποκλειστικά για τη βελτίωση των προϊόντων τους ή για να σας παρέχουν προσαρμοσμένες υπηρεσίες ή τεχνολογίες και δεν θα αποκαλύπτουν τις εν λόγω πληροφορίες σε μορφή που σας προσδιορίζει προσωπικά. Σε κάθε περίπτωση, οι πληροφορίες σας θα αντιμετωπίζονται σύμφωνα με την Πολιτική απορρήτου της Samsung, η οποία είναι διαθέσιμη στη διεύθυνση: http://account.samsung.com/membership/pp.

5. ΕΝΗΜΕΡΩΣΕΙΣ ΛΟΓΙΣΜΙΚΟΥ. Η Samsung μπορεί να σας παρέχει ή να σας διαθέτει ενημερώσεις, αναβαθμίσεις, συμπληρώματα και στοιχεία πρόσθετων (εάν υπάρχουν) του Λογισμικού, συμπεριλαμβανομένων επιδιορθώσεων σφαλμάτων, αναβαθμίσεων υπηρεσιών (τμηματικές ή συνολικές), προϊόντων και συσκευών, καθώς και ενημερώσεων και βελτιώσεων για οποιοδήποτε λογισμικό που έχει ήδη εγκατασταθεί (συμπεριλαμβανομένων εξ ολοκλήρου νέων εκδόσεων), (συλλογικά “Ενημέρωση”) μετά από την ημερομηνία κατά την οποία αποκτήσατε το αρχικό αντίγραφο του Λογισμικού, για τη βελτίωση του Λογισμικού και εν τέλει τη βελτίωση της εμπειρίας χρήστη με τη συσκευή σας. Η παρούσα EULA ισχύει για όλα τα στοιχεία της Ενημέρωσης που μπορεί να σας παρέχει ή να σας διαθέτει η Samsung μετά από την ημερομηνία κατά την οποία αποκτήσατε το αρχικό αντίγραφο του Λογισμικού, εκτός εάν παρέχουμε άλλους όρους μαζί με την εν λόγω Ενημέρωση. Για να χρησιμοποιήσετε το Λογισμικό που παρέχεται μέσω της Ενημέρωσης, θα πρέπει πρώτα να σας παραχωρηθεί άδεια χρήσης για το Λογισμικό που προσδιορίζεται από τη Samsung ως κατάλληλο για την Ενημέρωση. Μετά από την Ενημέρωση, δεν επιτρέπεται πλέον να χρησιμοποιείτε το Λογισμικό που αποτέλεσε τη βάση για την καταλληλότητα λήψης της Ενημέρωσής σας. Η ενημερωμένη έκδοση του Λογισμικού ενδέχεται να προσθέσει νέες δυνατότητες και, σε μεμονωμένες περιπτώσεις, ακόμα και να διαγράψει υπάρχουσες δυνατότητες.

Η Ενημέρωση θα είναι γενικά διαθέσιμη, ωστόσο, σε μεμονωμένες περιπτώσεις, οι ενημερώσεις του Λογισμικού θα προσφέρονται μόνο από τον πάροχο του δικτύου σας και οι εν λόγω ενημερώσεις Λογισμικού θα διέπονται από τη συμβατική σχέση που έχετε με τον πάροχο του δικτύου σας.

Έχοντας ενεργοποιημένη τη δυνατότητα “Αυτόματη ενημέρωση” (όπως στην προεπιλεγμένη ρύθμιση, στο μενού Ενημέρωση συστήματος, στη Ρύθμιση), η συσκευή σας πραγματοποιεί κατά διαστήματα αυτόματη λήψη ορισμένων Ενημερώσεων. Ωστόσο, η συσκευή σας θα ζητά τη συγκατάθεσή σας πριν από την εγκατάσταση οποιασδήποτε Ενημέρωσης. Ωστόσο, δεδομένης της σπουδαιότητας της έγκαιρης λήψης Ενημερώσεων για λογισμικό ασφάλειας για την παροχή προστασίας από νέες απειλές, ενδέχεται να γίνεται αυτόματα λήψη και εγκατάσταση της εν λόγω Ενημέρωσης. Συνιστάται η πραγματοποίηση περιοδικών ελέγχων για τη διαθεσιμότητα τυχόν νέων Ενημερώσεων για τη βέλτιστη χρήση της συσκευής σας. Σε περίπτωση που θέλετε να αποφύγετε κάθε χρήση δεδομένων δικτύου για τη λήψη των Ενημερώσεων, τότε θα πρέπει να ενεργοποιήσετε την επιλογή "Μόνο Wi-Fi" στις Ρυθμίσεις.

6. Ορισμένες δυνατότητες του Λογισμικού ενδέχεται να απαιτούν από τη συσκευή σας να έχει πρόσβαση στο Internet και μπορεί να υπόκεινται σε περιορισμούς που επιβάλλονται από το δίκτυο ή από τον πάροχο του Internet. Εκτός από την περίπτωση κατά την οποία η συσκευή σας είναι συνδεδεμένη στο Internet μέσω σύνδεσης Wi-Fi, το Λογισμικό θα έχει πρόσβαση μέσω του δικτύου κινητής τηλεφωνίας, κάτι που μπορεί να προκαλέσει πρόσθετες χρεώσεις ανάλογα με το πρόγραμμα χρέωσής σας. Επιπλέον, η δυνατότητά σας να απολαύσετε κάποιες δυνατότητες του Λογισμικού μπορεί να επηρεαστεί από την καταλληλότητα και την απόδοση του υλικού της συσκευής ή της πρόσβασης δεδομένων που έχετε. 

7. ΜΕΤΑΒΙΒΑΣΗ ΛΟΓΙΣΜΙΚΟΥ. Δεν επιτρέπεται να προβείτε στη μεταβίβαση της παρούσας EULA ή των δικαιωμάτων για το Λογισμικό που παραχωρούνται στο παρόν έγγραφο σε οποιονδήποτε τρίτο, εκτός εάν συνδέεται με την πώληση της κινητής συσκευής που συνοδεύει το Λογισμικό. Σε αυτήν την περίπτωση, η μεταβίβαση μπορεί να περιλαμβάνει όλο το Λογισμικό (συμπεριλαμβανομένων όλων των συστατικών στοιχείων, των μέσων και του έντυπου υλικού, τυχόν αναβαθμίσεων, της παρούσας EULA). Δεν επιτρέπεται να διατηρήσετε τυχόν αντίγραφα του Λογισμικού. Η μεταβίβαση δεν επιτρέπεται να είναι έμμεση, όπως ανάθεση. Πριν από τη μεταβίβαση, ο τελικός χρήστης που λαμβάνει το Λογισμικό πρέπει να συμφωνήσει με όλους τους όρους της EULA.

8. ΠΕΡΙΟΡΙΣΜΟΙ ΕΞΑΓΩΓΩΝ. Αναγνωρίζετε ότι το Λογισμικό υπόκειται σε περιορισμούς εξαγωγών διάφορων χωρών. Συμφωνείτε ότι θα συμμορφώνεστε με όλους τους ισχύοντες διεθνείς και εθνικούς νόμους που ισχύουν για το Λογισμικό, συμπεριλαμβανομένων όλων των ισχυόντων νόμων και κανονισμών σχετικά με τους περιορισμούς εξαγωγών.   

9. ΚΑΤΑΓΓΕΛΙΑ. Η παρούσα EULA ισχύει μέχρι να γίνει καταγγελία της. Τα δικαιώματά σας στα πλαίσια της παρούσας Άδειας χρήσης θα καταγγέλλονται αυτόματα χωρίς ειδοποίηση από τη Samsung σε περίπτωση που δεν συμμορφωθείτε με οποιουσδήποτε από τους όρους και τις προϋποθέσεις αυτής της EULA. Με την καταγγελία της παρούσας EULA, πρέπει να θέσετε σε παύση κάθε χρήση του Λογισμικού και να καταστρέψετε όλα τα αντίγραφα, πλήρη ή τμηματικά, του Λογισμικού.

10. Αποποίηση Εγγύησης. ΕΚΤΟΣ ΕΑΝ ΔΗΛΩΝΕΤΑΙ ΞΕΧΩΡΙΣΤΑ ΣΕ ΓΡΑΠΤΗ, ΡΗΤΗ, ΠΕΡΙΟΡΙΣΜΕΝΗ ΕΓΓΥΗΣΗ Η ΟΠΟΙΑ ΣΥΝΟΔΕΥΕΙ ΤΗ ΣΥΣΚΕΥΗ ΣΑΣ, ΚΑΘΕ ΛΟΓΙΣΜΙΚΟ ΠΟΥ ΠΑΡΕΧΕΤΑΙ ΑΠΟ ΤΗ SAMSUNG ΜΕ ΑΥΤΗΝ ΤΗΝ ΚΙΝΗΤΗ ΣΥΣΚΕΥΗ (ΑΝΕΞΑΡΤΗΤΑ ΑΠΟ ΤΟ ΕΑΝ ΣΥΜΠΕΡΙΛΑΜΒΑΝΕΤΑΙ ΜΕ ΤΗ ΣΥΣΚΕΥΗ, ΑΠΟΚΤΑΤΑΙ ΜΕΣΩ ΛΗΨΗΣ Ή ΜΕ ΑΛΛΟ ΤΡΟΠΟ) ΠΑΡΕΧΕΤΑΙ “ΩΣ ΕΧΕΙ” ΚΑΙ “ΟΠΩΣ ΔΙΑΤΙΘΕΤΑΙ”, ΧΩΡΙΣ ΕΓΓΥΗΣΕΙΣ ΟΠΟΙΟΥΔΗΠΟΤΕ ΕΙΔΟΥΣ ΑΠΟ ΤΗ SAMSUNG, ΕΙΤΕ ΡΗΤΕΣ ΕΙΤΕ ΣΙΩΠΗΡΕΣ. ΣΤΗ ΜΕΓΙΣΤΗ ΔΥΝΑΤΗ ΕΚΤΑΣΗ ΣΥΜΦΩΝΑ ΜΕ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η SAMSUNG ΑΠΟΠΟΙΕΙΤΑΙ ΟΛΕΣ ΤΙΣ ΕΓΓΥΗΣΕΙΣ, ΡΗΤΕΣ, ΣΙΩΠΗΡΕΣ Ή ΘΕΣΠΙΣΜΕΝΕΣ, ΣΥΜΠΕΡΙΛΑΜΒΑΝΟΜΕΝΩΝ ΕΝΔΕΙΚΤΙΚΑ, ΣΙΩΠΗΡΩΝ ΕΓΓΥΗΣΕΩΝ ΠΕΡΙ ΕΜΠΟΡΕΥΣΙΜΟΤΗΤΑΣ, ΙΚΑΝΟΠΟΙΗΤΙΚΗΣ ΠΟΙΟΤΗΤΑΣ Ή ΠΟΙΟΤΗΤΑΣ ΚΑΤΑΣΚΕΥΗΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΑΞΙΟΠΙΣΤΙΑΣ Ή ΔΙΑΘΕΣΙΜΟΤΗΤΑΣ, ΑΚΡΙΒΕΙΑΣ, ΑΠΟΥΣΙΑΣ ΙΩΝ, ΗΡΕΜΗΣ ΨΥΧΑΓΩΓΙΑΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ ΤΡΙΤΩΝ Ή ΑΛΛΗΣ ΠΑΡΑΒΙΑΣΗΣ ΔΙΚΑΙΩΜΑΤΩΝ. ΟΡΙΣΜΕΝΕΣ ΔΩΣΙΔΙΚΙΕΣ ΔΕΝ ΕΠΙΤΡΕΠΟΥΝ ΕΞΑΙΡΕΣΕΙΣ Ή ΠΕΡΙΟΡΙΣΜΟΥΣ ΣΙΩΠΗΡΩΝ ΕΓΓΥΗΣΕΩΝ, ΕΠΟΜΕΝΩΣ ΟΙ ΠΑΡΑΠΑΝΩ ΕΞΑΙΡΕΣΕΙΣ Ή ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΣΤΗΝ ΠΕΡΙΠΤΩΣΗ ΣΑΣ. ΚΑΜΙΑ ΣΥΜΒΟΥΛΗ Ή ΠΛΗΡΟΦΟΡΙΑ, ΠΡΟΦΟΡΙΚΗ Ή ΓΡΑΠΤΗ, ΤΗΝ ΟΠΟΙΑ ΛΑΜΒΑΝΕΤΕ ΑΠΟ ΤΗ SAMSUNG Ή ΤΙΣ ΣΥΓΓΕΝΕΙΣ ΕΤΑΙΡΕΙΕΣ ΤΗΣ ΔΕΝ ΘΕΩΡΕΙΤΑΙ ΟΤΙ ΤΡΟΠΟΠΟΙΕΙ ΤΗΝ ΠΑΡΟΥΣΑ ΔΗΛΩΣΗ ΑΠΟΠΟΙΗΣΗΣ ΑΠΟ ΤΗ SAMSUNG ΤΗΣ ΕΓΓΥΗΣΗΣ ΣΧΕΤΙΚΑ ΜΕ ΤΟ ΛΟΓΙΣΜΙΚΟ Ή ΟΤΙ ΔΗΜΙΟΥΡΓΕΙ ΟΠΟΙΑΔΗΠΟΤΕ ΕΓΓΥΗΣΗ ΟΠΟΙΟΥΔΗΠΟΤΕ ΕΙΔΟΥΣ ΑΠΟ ΤΗ SAMSUNG. 

11. ΕΦΑΡΜΟΓΕΣ ΤΡΙΤΩΝ. Συγκεκριμένες εφαρμογές τρίτων μπορεί να περιλαμβάνονται με αυτήν την κινητή συσκευή ή να λαμβάνονται σε αυτήν. Η Samsung δεν παρέχει καμία δήλωση σχετικά με οποιεσδήποτε από αυτές τις εφαρμογές. Καθώς η Samsung δεν έχει δυνατότητα ελέγχου αυτών των εφαρμογών, αναγνωρίζετε και συμφωνείτε ότι η Samsung δεν φέρει ευθύνη για τη διαθεσιμότητα των εν λόγω εφαρμογών και δεν ευθύνεται για τυχόν περιεχόμενο, διαφήμιση, προϊόντα, υπηρεσίες ή άλλο υλικό το οποίο βρίσκεται στις συγκεκριμένες εφαρμογές ή διατίθεται σε αυτές. Αναγνωρίζετε ρητά και συμφωνείτε ότι η χρήση εφαρμογών τρίτων αποτελεί αποκλειστικά δική σας ευθύνη, καθώς και ότι φέρετε την πλήρη ευθύνη για τυχόν μη ικανοποιητική ποιότητα, απόδοση, ακρίβεια και προσπάθεια. Από εσάς εξαρτάται η λήψη των απαραίτητων μέτρων για να διασφαλίσετε πως οτιδήποτε επιλέγετε να χρησιμοποιήσετε είναι απαλλαγμένο από ιούς, ιούς τύπου worm, δούρειους ίππους και άλλα στοιχεία καταστρεπτικής επίδρασης. Οι αναφορές σε αυτήν την κινητή συσκευή σε τυχόν ονόματα, σήματα, προϊόντα ή υπηρεσίες οποιωνδήποτε τρίτων, παρέχονται αποκλειστικά για λόγους δικής σας ευκολίας και δεν αποτελούν ή υποδηλώνουν υποστήριξη, χορηγία ή σύσταση ή άλλη σχέση με τον τρίτο ή τα προϊόντα και τις υπηρεσίες του. Συμφωνείτε ότι η Samsung δεν ευθύνεται, άμεσα ή έμμεσα, για οποιαδήποτε ζημία ή απώλεια, συμπεριλαμβανομένης ενδεικτικά οποιασδήποτε ζημίας στην κινητή συσκευή ή απώλειας δεδομένων, η οποία προκαλείται ή φέρεται να προκαλείται ή σχετίζεται με τη χρήση ή την εξάρτηση από το εν λόγω περιεχόμενο, προϊόντα ή υπηρεσίες τρίτων που διατίθενται σε οποιαδήποτε εφαρμογή ή μέσω αυτής. Αναγνωρίζετε και συμφωνείτε ότι η χρήση των εν λόγω εφαρμογών τρίτων διέπεται από τους Όρους χρήσης, τη Σύμβαση άδειας χρήσης, την Πολιτική απορρήτου ή άλλη παρόμοια σύμβαση του παρόχου των συγκεκριμένων εφαρμογών, καθώς και ότι τυχόν πληροφορίες ή προσωπικά δεδομένα που παρέχετε, εν γνώσει ή άθελά σας, στον εν λόγω πάροχο, θα υπόκεινται στην πολιτική απορρήτου του συγκεκριμένου παρόχου, εάν υπάρχει η εν λόγω πολιτική. Η SAMSUNG ΑΠΟΠΟΙΕΙΤΑΙ ΚΑΘΕ ΕΥΘΥΝΗ ΓΙΑ ΤΥΧΟΝ ΑΠΟΚΑΛΥΨΗ ΠΛΗΡΟΦΟΡΙΩΝ Ή ΟΠΟΙΩΝΔΗΠΟΤΕ ΑΛΛΩΝ ΠΡΑΚΤΙΚΩΝ ΟΠΟΙΟΥΔΗΠΟΤΕ ΠΑΡΟΧΟΥ ΕΦΑΡΜΟΓΩΝ ΤΡΙΤΩΝ. Η SAMSUNG ΑΠΟΠΟΙΕΙΤΑΙ ΡΗΤΑ ΚΑΘΕ ΕΓΓΥΗΣΗ ΣΧΕΤΙΚΑ ΜΕ ΤΗΝ ΠΙΘΑΝΗ ΚΑΤΑΓΡΑΦΗ ΤΩΝ ΠΡΟΣΩΠΙΚΩΝ ΣΑΣ ΣΤΟΙΧΕΙΩΝ ΑΠΟ ΟΠΟΙΟΝΔΗΠΟΤΕ ΠΑΡΟΧΟ ΕΦΑΡΜΟΓΩΝ ΤΡΙΤΩΝ Ή ΤΗ ΧΡΗΣΗ ΣΤΗΝ ΟΠΟΙΑ ΕΝΔΕΧΕΤΑΙ ΝΑ ΥΠΟΒΛΗΘΟΥΝ ΤΑ ΕΝ ΛΟΓΩ ΠΡΟΣΩΠΙΚΑ ΣΤΟΙΧΕΙΑ ΑΠΟ ΤΟΝ ΣΥΓΚΕΚΡΙΜΕΝΟ ΠΑΡΟΧΟ.

12. ΕΦΑΡΜΟΓΕΣ SAMSUNG.   Συγκεκριμένες εφαρμογές και υπηρεσίες της Samsung ενδέχεται να περιλαμβάνονται με αυτήν την κινητή συσκευή ή να λαμβάνονται σε αυτήν. Πολλές από τις εν λόγω εφαρμογές ή υπηρεσίες απαιτούν την εγγραφή ως μέλους στις Υπηρεσίες της Samsung (“Λογαριασμός Samsung”). Επίσης, τα δικαιώματα και οι υποχρεώσεις σας ορίζονται σε ξεχωριστούς όρους και προϋποθέσεις και πολιτικές απορρήτου του Λογαριασμού Samsung. Δεν υπάρχουν εφαρμογές και υπηρεσίες του Λογαριασμού Samsung που να απαιτούν τη συγκατάθεσή σας σε αυτούς τους ξεχωριστούς όρους και προϋποθέσεις και πολιτικές απορρήτου. Αναγνωρίζετε και συμφωνείτε ρητά ότι η από μέρους σας χρήση των εν λόγω εφαρμογών και υπηρεσιών υπόκειται στους ισχύοντες όρους και προϋποθέσεις και πολιτικές απορρήτου.

13. Περιορισμός ευθύνης. Η SAMSUNG ΔΕΝ ΘΑ ΘΕΩΡΕΙΤΑΙ ΥΠΕΥΘΥΝΗ ΓΙΑ ΖΗΜΙΕΣ ΟΠΟΙΟΥΔΗΠΟΤΕ ΕΙΔΟΥΣ ΟΙ ΟΠΟΙΕΣ ΠΡΟΚΥΠΤΟΥΝ ΑΠΟ Ή ΣΧΕΤΙΖΟΝΤΑΙ ΜΕ ΤΗ ΧΡΗΣΗ Ή ΤΗΝ ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ Ή ΟΠΟΙΑΣΔΗΠΟΤΕ ΕΦΑΡΜΟΓΗΣ ΤΡΙΤΩΝ, ΤΟ ΠΕΡΙΕΧΟΜΕΝΟ Ή ΤΗ ΛΕΙΤΟΥΡΓΙΑ ΤΗΣ, ΣΥΜΠΕΡΙΛΑΜΒΑΝΟΜΕΝΩΝ ΕΝΔΕΙΚΤΙΚΑ ΤΩΝ ΖΗΜΙΩΝ ΠΟΥ ΠΡΟΚΑΛΟΥΝΤΑΙ ΑΠΟ Ή ΣΧΕΤΙΖΟΝΤΑΙ ΜΕ ΣΦΑΛΜΑΤΑ, ΠΑΡΑΛΕΙΨΕΙΣ, ΔΙΑΚΟΠΕΣ, ΕΛΑΤΤΩΜΑΤΑ, ΚΑΘΥΣΤΕΡΗΣΗ ΣΤΗ ΛΕΙΤΟΥΡΓΙΑ Ή ΣΤΗ ΜΕΤΑΔΟΣΗ, ΙΟΥΣ ΥΠΟΛΟΓΙΣΤΩΝ, ΑΠΟΤΥΧΙΑ ΣΥΝΔΕΣΗΣ, ΧΡΕΩΣΕΙΣ ΔΙΚΤΥΟΥ, ΑΓΟΡΕΣ ΕΝΤΟΣ ΤΗΣ ΕΦΑΡΜΟΓΗΣ ΚΑΙ ΟΛΕΣ ΤΙΣ ΑΛΛΕΣ ΑΜΕΣΕΣ, ΕΜΜΕΣΕΣ, ΕΙΔΙΚΕΣ, ΑΠΟΘΕΤΙΚΕΣ, ΠΑΡΕΠΟΜΕΝΕΣ ΖΗΜΙΕΣ Ή ΑΠΟΖΗΜΙΩΣΕΙΣ ΓΙΑ ΗΘΙΚΗ ΒΛΑΒΗ, ΑΚΟΜΑ ΚΑΙ ΕΑΝ Η SAMSUNG ΕΧΕΙ ΕΝΗΜΕΡΩΘΕΙ ΓΙΑ ΤΗΝ ΠΙΘΑΝΟΤΗΤΑ ΤΩΝ ΕΝ ΛΟΓΩ ΖΗΜΙΩΝ. ΟΡΙΣΜΕΝΕΣ ΔΩΣΙΔΙΚΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΑΠΟΘΕΤΙΚΩΝ Ή ΠΑΡΕΠΟΜΕΝΩΝ ΖΗΜΙΩΝ, ΕΠΟΜΕΝΩΣ ΟΙ ΠΑΡΑΠΑΝΩ ΕΞΑΙΡΕΣΕΙΣ Ή ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΣΤΗΝ ΠΕΡΙΠΤΩΣΗ ΣΑΣ. ΠΑΡΑ ΤΗΝ ΥΠΑΡΞΗ ΤΩΝ ΠΡΟΑΝΑΦΕΡΘΕΝΤΩΝ, Η ΣΥΝΟΛΙΚΗ ΕΥΘΥΝΗ ΤΗΣ SAMSUNG ELECTRONICS CO. ΑΠΕΝΑΝΤΙ ΣΑΣ ΓΙΑ ΟΛΕΣ ΤΙΣ ΑΠΩΛΕΙΕΣ, ΤΙΣ ΖΗΜΙΕΣ, ΤΙΣ ΒΑΣΕΙΣ ΤΗΣ ΑΓΩΓΗΣ, ΣΥΜΠΕΡΙΛΑΜΒΑΝΟΜΕΝΩΝ ΕΝΔΕΙΚΤΙΚΑ ΕΚΕΙΝΩΝ ΠΟΥ ΒΑΣΙΖΟΝΤΑΙ ΣΕ ΣΥΜΒΑΣΗ, ΑΔΙΚΟΠΡΑΞΙΑ Ή ΜΕ ΑΛΛΟ ΤΡΟΠΟ ΠΡΟΚΥΠΤΟΥΝ ΑΠΟ ΤΗΝ ΑΠΟ ΜΕΡΟΥΣ ΣΑΣ ΧΡΗΣΗ ΤΟΥ ΛΟΓΙΣΜΙΚΟΥ Ή ΕΦΑΡΜΟΓΩΝ ΤΡΙΤΩΝ ΣΕ ΑΥΤΗΝ ΤΗΝ ΚΙΝΗΤΗ ΣΥΣΚΕΥΗ Η ΟΠΟΙΑΔΗΠΟΤΕ ΑΛΛΗ ΔΙΑΤΑΞΗ ΤΗΣ ΠΑΡΟΥΣΑΣ EULA, ΔΕΝ ΘΑ ΥΠΕΡΒΑΙΝΕΙ ΤΟ ΠΟΣΟ ΠΟΥ ΠΛΗΡΩΣΕ Ο ΑΓΟΡΑΣΤΗΣ ΕΙΔΙΚΑ ΓΙΑ ΑΥΤΗΝ ΤΗΝ ΚΙΝΗΤΗ ΣΥΣΚΕΥΗ Ή ΟΠΟΙΑΔΗΠΟΤΕ ΣΧΕΤΙΚΗ ΕΦΑΡΜΟΓΗ ΤΡΙΤΩΝ ΠΟΥ ΣΥΜΠΕΡΙΛΗΦΘΗΚΕ ΜΕ ΑΥΤΗΝ ΤΗΝ ΚΙΝΗΤΗ ΣΥΣΚΕΥΗ. ΟΙ ΑΝΩΤΕΡΩ ΠΕΡΙΟΡΙΣΜΟΙ, ΕΞΑΙΡΕΣΕΙΣ ΚΑΙ ΔΗΛΩΣΕΙΣ ΑΠΟΠΟΙΗΣΗΣ (ΣΥΜΠΕΡΙΛΑΜΒΑΝΟΜΕΝΩΝ ΤΩΝ ΕΝΟΤΗΤΩΝ 10, 11, 12 ΚΑΙ 13) ΘΑ ΙΣΧΥΟΥΝ ΣΤΗ ΜΕΓΙΣΤΗ ΕΚΤΑΣΗ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, ΑΚΟΜΑ ΚΑΙ ΣΤΗΝ ΠΕΡΙΠΤΩΣΗ ΚΑΤΑ ΤΗΝ ΟΠΟΙΑ ΤΥΧΟΝ ΕΝΕΡΓΕΙΑ ΑΠΟΖΗΜΙΩΣΗΣ ΔΕΝ ΕΠΙΤΥΧΕΙ ΤΟΝ ΟΥΣΙΩΔΗ ΣΚΟΠΟ ΤΗΣ.

14. ΙΣΧΥΟΥΣΑ ΝΟΜΟΘΕΣΙΑ. Η παρούσα EULA διέπεται από τους νόμους της δωσιδικίας στην περιοχή της οποίας διαμένετε, ανεξάρτητα από τυχόν αντιφάσεις του δικαίου. Η παρούσα EULA δεν διέπεται από τη Σύμβαση των Ηνωμένων Εθνών περί Συμβάσεων Διεθνών Πωλήσεων Αγαθών, η εφαρμογή της οποίας αποκλείεται ρητά. 

15. ΕΠΙΛΥΣΗ ΔΙΑΦΟΡΩΝ.  
Εάν μια διένεξη, διαμάχη ή διαφορά η οποία προκύπτει με οποιονδήποτε τρόπο από την παρούσα EULA ή από την από μέρους σας χρήση του Λογισμικού δεν επιλύεται αμοιβαία, θα υπόκειται στη μη αποκλειστική δωσιδικία των δικαστηρίων της περιοχής όπου διαμένετε. Με την επιφύλαξη των ανωτέρω, η Samsung μπορεί να αιτηθεί ασφαλιστικά μέτρα (ή ισοδύναμο τύπο επείγουσας νομικής ικανοποίησης) σε οποιαδήποτε δωσιδικία. 

16. ΕΝΙΑΙΑ ΣΥΜΒΑΣΗ, ΜΕΡΙΚΗ ΑΚΥΡΟΤΗΤΑ. Η παρούσα EULA αποτελεί την ενιαία σύμβαση ανάμεσα σε εσάς και στη Samsung σχετικά με το Λογισμικό και υπερισχύει όλων των προηγούμενων ή σύγχρονων, προφορικών ή γραπτών επικοινωνιών, προτάσεων και δηλώσεων αναφορικά με το Λογισμικό ή οποιοδήποτε άλλο θέμα καλύπτεται από την παρούσα EULA. Εάν κάποια διάταξη της παρούσας EULA θεωρηθεί άκυρη, μη εφαρμοστέα ή παράνομη, οι άλλες διατάξεις θα εξακολουθήσουν να έχουν πλήρη ισχύ. 

