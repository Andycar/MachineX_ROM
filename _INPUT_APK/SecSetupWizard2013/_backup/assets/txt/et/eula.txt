Tarkvara lõppkasutaja litsentsileping

TÄHTIS! LUGEGE HOOLIKALT. See lõppkasutaja litsentsileping („EULA”) on juriidiline leping teie (kui üksikisiku või ühe juriidilise üksuse) ja ettevõtte Samsung Electronics Co., Ltd. („Samsung”) vahel Samsungi ja selle sidusettevõtete ning muu osapoole tarnijate ja litsentsiandjate omanduses oleva ja selle EULA-ga kaasneva tarkvara kohta, mis hõlmab arvutitarkvara ja võib sisaldada seotud meediume, trükitud materjali, võrgu- või elektroonilist dokumentantsiooni seoses selle seadme teiepoolse kasutamisega („tarkvara”).  

Selle seadme tavapäraseks kasutamiseks on vajalik eellaaditud tarkvara. SEADET VÕI SELLE EELLAADITUD TARKVARA KASUTADES NÕUSTUTE KÄESOLEVA EULA TINGIMUSTEGA. KUI TE NENDE TINGIMUSTEGA EI NÕUSTU, SIIS ÄRGE SEADET EGA TARKVARA KASUTAGE. 

1. LITSENTSIÕIGUS. Eeldusel, et vastate selle EULA kõigile tingimustele, annab Samsung teile järgmised õigused. Võite tarkvara ühe eksemplari installida ühe arvuti kohalikule kõvakettale (ketastele) või muule püsikandjale, seda seal kasutada, sellele juurde pääseda, seda kuvada ja käitada ning kasutada tarkvara korraga ühes arvutis või mobiilsideseadmes. Tarkvara ei tohi teha kättesaadavaks võrgu kaudu, kus seda võidakse kasutada korraga mitmes arvutis. Võite teha tarkvarast ühe masinloetaval kujul oleva koopia ainult varundamise eesmärgil ning varukoopia peab sisaldama kõiki originaalis sisalduvaid autoriõigust või muid omandiõigust tähistavaid teatisi.

Tarkvara teatud osadele võib kehtida avatud lähtekoodi litsents. Avatud lähtekoodi litsentsi sätted võivad mõned selle EULA tingimused kehtetuks muuta. Teeme asjakohased avatud lähtekoodi litsentsid teile kättesaadavaks teie seadme menüü Settings (Seaded) jaotises Legal Notices (Juriidiline teave).

2. ÕIGUSTE JA OMANDIÕIGUSE SÄILITAMINE. Samsung jätab endale kõik õigused, mida pole selles EULA-s sõnaselgelt teile antud. Tarkvara kaitsevad autoriõiguse ja muud intellektuaalse omandi seadused ja lepingud. Samsungil või selle tarnijatel on tarkvara pealkirja, autori- ja muud intellektuaalse omandi õigused. Tarkvara on litsentsitav, mitte müüdav.

3. LÕPPKASUTAJA ÕIGUSTE PIIRANGUD. Te ei tohi tarkvara lähtekoodi ega algoritme pöördprojekteerida, dekompileerida, pöördtransleerida ega püüda seda muul viisil uurida (välja arvatud juhul ja ulatuses, mis on kohalduva seadusega, mis selle piiranguga vastuolus pole, otseselt lubatud) või tarkvara ja selle funktsioone muuta või keelata või luua tarkvaral põhinevaid tuletisi. Tarkvara abil ei tohi rentida, liisida, laenata, all-litsentsida ega pakkuda kommertsmajutusteenuseid.

4. NÕUSTUMINE ANDMETE KASUTAMISEGA. Nõustute, et Samsung ja selle sidusettevõtted võivad koguda ja kasutada teile pakutava tarkvaraga seotud toote tugiteenuse osana kogutud tehnilist teavet, kui see on võimalik, näiteks IMEI (teie seadme kordumatu tunnusnumber), seadme number, mudeli nimi, kliendikood, juurdepääsukirjed, seadme praegune tarkvaraversioon, MCC (mobiilne riigikood), MNC (mobiilne võrgukood). Samsung ja selle sidusettevõtted võivad kasutada seda teavet ainult oma toodete täiustamiseks või teile kohandatud teenuste või tehnoloogiate pakkumiseks ega avada seda teavet kujul, mille abil saaks teie isikut tuvastada. Kogu teavet käsitletakse alati Samsungi privaatsuspoliitika kohaselt, mille leiate aadressilt http://account.samsung.com/membership/pp.

5. TARKVARAVÄRSKENDUSED Samsung võib teile pakkuda või teha teile saadavaks tarkvaraga seotud värskendusi, täiendusi, lisasid ja lisandkomponente (kui neid on), sealhulgas programmivigade parandused, teenusevärskendused (osalised või terviklikud), tooted või seadmed ning värskendused ja täiustused varasemalt installitud tarkvarade kohta (sealhulgas täiesti uued versioonid), (ühiselt „Värskendus”) pärast kuupäeva, millal hankisite oma esialgse tarkvara koopia, selleks et parandada tarkvara ja lõpptulemusena täiustada teie kogemusi oma seadmega. See kasutaja litsentsileping kehtib kõikide värskenduse komponentide kohta, mida Samsung teile pakub või teeb teile saadavaks pärast kuupäeva, millal hankisite oma esialgse tarkvara koopia, kui me ei paku koos sellise värskendusega teisi tingimusi. Värskenduse kaudu pakutava tarkvara kasutamiseks peate esmalt olema Samsungi poolt identifitseeritud tarkvara jaoks litsentseeritud ning vastama värskenduse nõuetele. Pärast värskendamist ei tohi te enam kasutada tarkvara, mis moodustas teie värskenduse nõuetele vastamise aluse. Värskendatud tarkvaraversioon võib lisada uusi funktsioone ja mõnel piiratud juhul olemasolevaid funktsioone ka kustutada.

Kuigi värskendus on saadaval, pakub mõnel piiratud tingimusel tarkvaravärskendusi ainult teie võrguoperaator ning neid tarkvaravärskendusi reguleerivad teie lepingud oma võrguoperaatoriga.

Kui funktsioon Automaatne värskendamine on aktiveeritud (nt vaikeseadistuses menüüs Süsteemi värskendamine või Turvalisuse menüü seadistuses), laadib teie seade osasid värskendusi aeg-ajalt alla automaatselt. Seade küsib siiski enne värskenduse installimist teie nõusolekut. Kuid arvestades turvalisuse tarkvara õigeaegset värskenduste vastuvõtmise tähtsust, et kaitsta uute ohtude eest, võidakse sellised värskendused alla laadida ja installida automaatselt. Soovitame teil aeg-ajalt kontrollida uute värskenduste saadavust, et saaksite kasutada oma seadet optimaalselt. Kui te ei soovi värskenduste allalaadimiseks kasutada võrgu andmesidet, valige menüüs Seadistused valik Ainult Wi-Fi.

6. Mõned tarkvara funktsioonid võivad nõuda teie seadmelt juurdepääsu Internetile ja neile võivad kehtida teie võrgu- või Interneti-teenusepakkuja seatud piirangud. Kui teie seade pole Internetiga ühendatud Wi-Fi kaudu, pääseb tarkvara Internetti teie mobiilsidevõrgu kaudu, millega võivad olenevalt teie paketist kaasneda täiendavad tasud. Lisaks võib tarkvara mõningate funktsioonide kasutamist mõjutada sobivus seadme riistvaraga ja selle jõudlus või andmetele juurdepääs. 

7. TARKVARA ÜLEANDMINE. Seda EULA-t ega selles tarkvarale antud õigusi ei tohi üle anda ühelegi muule osapoolele, välja arvatud juhul, kui see toimub seoses mobiilsideseadme, millega tarkvara on kaasas, müügiga. Sellisel juhul peab üleandmine sisaldama kogu tarkvara (sh kõigi komponentosi, meediume ja trükitud materjale, kõiki täiendusi ja seda EULA-t) ning te ei tohi tarkvarast ühtegi koopiat alles jätta. Üleandmine ei tohi toimuda kaudselt, näiteks saadetisena. Enne üleandmist peab tarkvara vastu võttev lõppkasutaja nõustuma kõigi EULA tingimustega.

8. EKSPORDIPIIRANGUD. Võtke teadmiseks, et tarkvarale kehtivad paljudes riikides ekspordipiirangud. Nõustute täitma kõiki kohalduvaid rahvusvahelisi ja riiklikke seadusi, mis tarkvarale kehtivad, sh kohalduvaid ekspordipiiranguseadusi ja -määrusi.   

9. KATKESTAMINE. See EULA kehtib kuni lõpetamiseni. Teile selle litsentsi alusel kuuluvad õigused lõpevad automaatselt ilma Samsungi teavituseta, kui te selle EULA mis tahes tingimusi ei täida. EULA lõpetamisel peate tarkvara kasutamise täielikult lõpetama ja hävitama kõik tarkvara koopiad, nii täielikud kui ka osalised.

10. Garantii lahtiütlus. KOGU TARKVARA, MIDA SAMSUNG KOOS SELLE MOBIILSIDESEADMEGA PAKUB (ÜKSKÕIK, KAS SEADMEGA KAASAS OLEVANA, ALLALAADITUNA VÕI MUUL VIISIL HANGITUNA), PAKUTAKSE KUJUL „NAGU ON” JA „NAGU ON SAADAVAL” ILMA IGASUGUSTE, NII OTSESTE KUI KA KAUDSETE GARANTIIDETA SAMSUNGILT, VÄLJA ARVATUD JUHUL, KUI SEADMEGA KAASAS OLEVAS KIRJALIKUS PIIRATUD GARANTIIS ON ÖELDUD TEISITI. KEHTIVATE SEADUSTEGA LUBATUD ULATUSES LOOBUB SAMSUNG KÕIGIST OTSESTEST, KAUDSETEST VÕI SEADUSEJÄRGSETEST, SEALHULGAS (KUID MITTE SELLEGA PIIRATULT) KAUDSETEST GARANTIIDEST KAUBELDAVUSE, RAHULDAVA KVALITEEDI VÕI HEADE SAAVUTUSTE, KINDLAKS OTSTARBEKS SOBIMISE, TÖÖKINDLUSE VÕI KÄTTESAADAVUSE, TÄPSUSE, VIIRUSTE PUUDUMISE, VAIKSE KESKKONNA, MUU OSAPOOLE ÕIGUSTE VÕI MUUDE ÕIGUSTE MITTERIKKUMISE OSAS. MÕNED JURISDIKTSIOONID EI LUBA KAUDSETE GARANTIIDE VÄLISTUSI VÕI PIIRANGUID, MISTÕTTU ÜLALTOODUD VÄLISTUSED VÕI PIIRANGUD EI PRUUGI TEILE KEHTIDA. MINGISUGUST NÕU EGA TEAVET, OLGU SUULISEL VÕI KIRJALIKUL KUJUL, MILLE OLETE SAMSUNGILT VÕI SELLE SIDUSETTEVÕTETELT SAANUD, EI KÄSITLETA SAMSUNGI KÄESOLEVA TARKVARAGARANTII LAHTIÜTLUSE MUUDATUSENA EGA MINGIT LAADI GARANTII LOOMISENA SAMSUNGILT. 

11. MUU OSAPOOLE RAKENDUSED. Selle mobiilsideseadmega võivad olla kaasas või sellesse alla laaditud teatud muu osapoole rakendused. Samsung ei esinda ühtegi sellist rakendust. Kuna Samsungil puudub selliste rakenduste üle kontroll, siis arvestage ja nõustuge, et Samsung ei vastuta selliste rakenduste kättesaadavuse eest ega mis tahes sisu, reklaamide, toodete, teenuste või muude materjalide nendes rakendustes sisaldumise või sealt kättesaadavuse eest. Arvestate ja nõustute sõnaselgelt, et kasutate muu osapoole rakendusi üksnes oma vastutusel ning kogu vastutus ebarahuldava kvaliteedi, jõudluse, täpsuse ja saavutuste eest on üksnes teil. Teist endast sõltub, kas kasutate ettevaatusabinõusid tagamaks, et kõik teie valitud rakendused on vabad viirustest, ussviirustest, troojalastest ja muudest hävitava toimega üksustest. Kõik selles mobiilsideseadmes olevad viited mis tahes muu osapoole nimedele, kaubamärkidele, toodetele või teenustele on antud üksnes teie mugavuse nimel ning need ei kehtesta ega too kaasa heakskiitu, sponsorlust või soovitusi muudele osapooltele, nendega liitumisele ega toodetele ja teenustele. Nõustute, et Samsung ei vastuta otseselt ega kaudselt mingisuguste kahjude või kadude eest, sealhulgas, kuid mitte ainult, seadmele tehtud mis tahes kahjustuste või andmete kaotsimineku eest, mis on sellise muu osapoole sisu, toodete või teenuste, mis on mis tahes sellises rakenduses või selle kaudu kättesaadav, kasutamisest või neile toetumisest või nendega seonduvalt tulenenud või väidetavalt tulenenud. Võtate arvesse ja nõustute, et muu osapoole rakenduse kasutamisele kehtivad selle muu osapoole rakenduse pakkuja kasutustingimused, litsentsileping, privaatsuspoliitika või muu sarnane leping ning et kogu teie kas teadlikult või ebateadlikult antavale teabele või isiklikele andmetele kehtib sellise muu osapoole rakenduse pakkuja privaatsuspoliitika, kui selline privaatsuspoliitika olemas on. SAMSUNG ÜTLEB LAHTI IGASUGUSEST VASTUTUSEST TEABE AVALDAMISE VÕI MIS TAHES MUUDE TAVADE OSAS MIS TAHES MUU OSAPOOLE RAKENDUSEPAKKUJA POOLT. SAMSUNG ÜTLEB SÕNASELGELT LAHTI MIS TAHES GARANTIIST, MIS PUUDUTAB MIS TAHES MUU OSAPOOLE RAKENDUSEPAKKUJA POOLT TEIE ISIKLIKU TEABE KOGUMIST VÕI KASUTAMIST.

12. SAMSUNGI RAKENDUSED. Selle mobiilsideseadmega võivad kaasas olla või sellesse alla laaditud mõned Samsungi rakendused ja teenused. Paljud neist nõuavad Samsungi teenuste liikmeks registreerumist („Samsungi konto”) ning teie õigused ja kohustused jõustuvad eraldi Samsungi konto tingimuste ja privaatsuspoliitikatega. On olemas ka Samsungi kontot mittenõudvaid rakendusi ja teenuseid, mis nõuavad teilt eraldi tingimuste ja privaatsuspoliitikatega nõustumist. Mõistate ja nõustute sõnaselgelt, et selliste rakenduste ja teenuste kasutamisele kehtivad vastavad tingimused ja privaatsuspoliitikad.

13. Vastutuse piirang. SAMSUNG EI VASTUTA MINGISUGUSTE KAHJUDE EEST, MIS ON TULENENUD TARKVARA VÕI MIS TAHES MUU OSAPOOLE RAKENDUSE, SELLE SISU VÕI FUNKTSIOONIDE KASUTAMISEST, SELLEGA SEONDUVALT VÕI VÕIMETUSEST NEID KASUTADA, SEALHULGAS, KUID MITTE ÜKSNES, KAHJUDE EEST, MIS ON TULENENUD TÕRGETEST, VÄLJAJÄTTUDEST, KATKESTUSTEST, DEFEKTIDEST, TÖÖ- VÕI ÜLEKANDEVIIVITUSTEST, ARVUTIVIIRUSTEST, ÜHENDUMISTÕRGETEST, VÕRGUTASUDEST, RAKENDUSESISESTEST OSTUDEST VÕI NENDEGA SEONDUVALT, SAMUTI KÕIGIST MUUDEST OTSESTEST, KAUDSETEST, KONKREETSETEST, JUHUSLIKEST, TRAHVI- VÕI TEGEVUSEST TULENEVADE KAHJUDE EEST ISEGI JUHUL, KUI SAMSUNG ON SELLISTE KAHJUDE VÕIMALIKKUSEST TEADA ANDNUD. MÕNED JURISDIKTSIOONID EI LUBA JUHUSLIKE VÕI TEGEVUSEST TULENEVADE KAHJUDE VÄLISTUSI VÕI PIIRANGUID, MISTÕTTU ÜLALTOODUD VÄLISTUSED VÕI PIIRANGUD EI PRUUGI TEILE KEHTIDA. SAMSUNG ELECTRONICS CO. TÄISVASTUTUS TEILE KÕIGI KADUDE, KAHJUDE, HAGIALUSTE, SEALHULGAS (KUID MITTE ÜKSNES) NENDE EEST, MIS PÕHINEVAD LEPINGUL, ÕIGUSRIKKUMISEL VÕI MUUL, MIS ON TULENENUD TARKVARA VÕI MUU OSAPOOLE RAKENDUSTE KASUTAMISEST SELLEL MOBIILSIDESEADMEL, SAMUTI SELLE EULA MIS TAHES SÄTTEL, EI ÜLETA VAATAMATA EELMAINITULE SUMMAT, MILLE OSTJA MAKSIS KONKREETSELT SELLE MOBIILSIDESEADME VÕI SELLISE MUU OSAPOOLE RAKENDUSE EEST, MIS SELLE MOBIILSIDESEADMEGA KAASAS OLI. EELNIMETATUD PIIRANGUD, VÄLISTUSED JA LAHTIÜTLUSED (SH LÕIGUD 10, 11, 12 JA 13) KEHTIVAD SEADUSEJÄRGSES MAKSIMAALSES LUBATUD ULATUSES, ISEGI KUI MÕNI ÕIGUSKAITSEVAHEND OMA PÕHIEESMÄRKI EI TÄIDA.

14. KOHALDUV SEADUS. Sellele EULA-le kehtivad teie asukoha jurisdiktsiooni seadused sõltumata selle vastuolust seadussättega. Sellele EULA-le ei kehti ÜRO konventsioon kaupade rahvusvaheliste müügilepingute kohta, mille kohaldumine on sõnaselgelt välistatud. 

15. VAIDLUSTE LAHENDAMINE  
Kui sellest EULA-st või seadme kasutamisest mis tahes viisil tekkinud vaidlust, lahkarvamust või erimeeslust ei saa rahumeelselt lahendada, lahendatakse see teie asukoha jurisdiktsiooni kohtusüsteemi  lihtkohtus. Olenemata eelmainitust võib Samsung rakendada keelavaid meetmeid (või ekvivalentseid hädavajalikke seaduslikke vahendeid) mis tahes jurisdiktsioonis.

16. KOGU LEPING, ERALDATAVUS. See EULA on teie ja Samsungi vaheline kogu leping seoses tarkvaraga ning asendab kõik varasemad või samaaegsed suulised või kirjalikud suhtlused, pakkumised ja esitlused tarkvara või mis tahes muu teema suhtes, millele see EULA kehtib. Kui selle EULA mis tahes säte on kehtetu, sobimatu, jõustamatu või ebaseaduslik, on teised sätted jätkuvalt täies jõus ja kehtivad. 



