Comhaontú Ceadúnaithe Úsáideora Dheiridh i leith Bogearraí

TÁBHACHTACH. LÉIGH GO CÚRAMACH: Comhaontú dlíthiúil is ea an COMHAONTÚ CEADÚNAITHE ÚSÁIDEOIR DEIRIDH SEO (“EULA”) idir tusa (bíodh duine aonair nó eintiteas singil i gceist ) agus Samsung Electronics Co., Ltd. ("Samsung") i leith  bogearraí faoi úinéireacht  Samsung agus a chuideachtaí cleamhnaithe agus a sholáthraithe agus a cheadúnóirí tríú páirtí, a ghabhann leis an EULA seo, lena n-áirítear bogearraí ríomhaire agus féadfaidh a bheith ar áireamh orthu meáin bhainteacha, ábhair chlóite, doiciméadúchán "ar líne" nó leictreonach i ndáil leis an úsáid a bhainfidh tú as an ngléas seo ("Bogearraí").

Tá úsáid na mbogearraí réamhlódáilte riachtanach do ghnáthoibriú an ghléis seo.  TÁ TÚ AG GLACADH LE TÉARMAÍ AN EULA SEO TRÍ ÚSÁID A BHAINT AS AN NGLÉAS NÓ AS A BHOGEARRAÍ RÉAMHLÓDÁILTE.  MURA NGLACANN TÚ LEIS NA TÉARMAÍ SEO NÁ BAIN ÚSÁID AS AN NGLÉAS NÁ AS NA BOGEARRAÍ.

1. DEONÚ CEADÚNAIS.  Tugann Samsung na cearta seo a leanas duit ar choinníoll go gcomhlíonfaidh tú gach téarma agus coinníoll a ghabhann leis an EULA seo: Is féidir leat cóip amháin de na Bogearraí a shuiteáil, a úsáid, a rochtain, a thaispeáint agus a rith ar chruadhiosca(í) logánta nó ar mheán buanstórála eile de chuid ríomhaire amháin agus féadfaidh tú na Bogearraí a úsáid ar ríomhaire nó ar ghléas móibíleach d'aon iarraidh amháin, agus ní ceadmhach na Bogearraí a chur ar fáil thar líonra ina mbeadh úsáid á baint astu ag go leor ríomhairí eile ag an am céanna. Féadfaidh tú cóip amháin de na Bogearraí a dhéanamh i bhfoirm inléite ag meaisín ar mhaithe le cúltacú amháin; ar choinníoll go mbeidh fógraí cóipchearta nó fógraí dílsithe eile ar fad sa chóip chúltaca mar atá ar an mbunleagan. 

D’fhéadfadh comhpháirteanna áirithe de na Bogearraí a bheith faoi réir cheadúnas foinse oscailte. Féadfaidh forálacha ceadúnais fhoinse oscailte sáraíocht a dhéanamh ar chuid de na téarmaí atá sa EULA seo. Cuirimid na ceadúnais fhoinse oscailte is infheidhme ar fáil ar do ghléas i Roghchlár na Socruithe faoin teideal Fógraí Dlíthiúla.

2. FORCHOIMEÁDAS CEARTA AGUS ÚINÉIREACHTA.  Tá gach ceart nár bronnadh go sainráite san EULA seo ar cosaint ag Samsung. Tá na Bogearraí cosanta trí chóipcheart agus dlíthe agus conarthaí i leith maoine intleachtúla eile. Is faoi úinéireacht Samsung, nó a sholáthraithe, teideal, cóipcheart agus cearta maoine intleachtúla eile na mBogearraí. Bogearraí faoi cheadúnas atá ann, ní díolta.

3. TEORAINNEACHA AR CHEARTA ÚSÁIDEORA DHEIRIDH.  Ní féidir leat ais-innealtóireacht, díthiomsú, díchóimeáil, ná iarracht ar bith eile a dhéanamh ar na Bogearraí chun cód foinseach nó algartaim díobh a aimsiú (ach amháin, agus sa mhéid amháin, go bhfuil a leithéid de ghníomhaíocht ceadaithe go sainráite faoin dlí lena mbaineann, d'ainneoin na teorann seo). Ní féidir leat aon ghné de na Bogearraí a mhionathrú, nó a dhíchumasú ná oibreacha díorthacha bunaithe ar na Bogearraí a chruthú. Ní ceadmhach na Bogearraí a ligean ar cíos, a léasú, a thabhairt ar iasacht nó ar fho-cheadúnú, ná seirbhísí óstála tráchtála a sholáthar leis na Bogearraí.

4. TOILIÚ MAIDIR LE  hÚSÁID SONRAÍ.  Aontaíonn tú go bhféadfaidh Samsung agus a chuid cleamhnaithe faisnéis theicniúil a bhailiú agus a úsáid, sa mhéid go mbaileofar í mar chuid de na seirbhísí tacaíochta táirgí curtha ar fáil duit i ndáil leis na Bogearraí, más ann, amhail d'uimhir IMEI (an uimhir uathúil aitheantais atá ar do ghléas), ainm an mhúnla, cód custaiméara, taifeadadh ar rochtain, an leagan reatha de na Bogearraí atá ar do ghléis, MCC (Cód Tíre Móibíleach), MNC (Cód Líonra Móibíleach).
Féadfaidh Samsung agus a chuid cleamhnaithe an fhaisnéis seo a úsáid d'aon toisc chun feabhas a chur ar a gcuid táirgí nó chun seirbhísí nó teicneolaíochtaí oiriúnaithe a chur ar fáil duit agus ní nochtfar an fhaisnéis seo i bhfoirm ina mbeadh tusa sainaitheanta go pearsanta. Gach tráth, déileálfar le do chuid eolais de réir Bheartas Príobháideachta de chuid Samsung ar féidir breathnú air ag: http://account.samsung.com/membership/pp

5. NUASHONRUITHE BOGEARRAÍ Féadfaidh Samsung nuashonruithe, uasghráduithe, forlíontaí agus comhpháirteanna breise (más ann dóibh) a sholáthar duit nó a chur ar fáil duit maidir leis na Bogearraí, lena n-áirítear deisiú fabhtanna, uasghráduithe seirbhíse (codanna nó ina hiomláine), táirgí nó gléasanna, agus nuashonruithe nó feabhsuithe ar aon bhogearraí a suiteáladh cheana (lena n-áirítear leaganacha iomlán nua), (“Nuashonrú” go bailíoch) tar éis an dáta ar a bhfaigheann tú an chóip tosaigh de na Bogearraí, chun na Bogearraí a fheabhsú agus chun d'eispéireas mar úsáideoir le do ghléas a fheabhsú i ndeireadh an lae. Baineann an EULA seo le gach comhpháirt den Nuashonrú a sholáthraíonn Samsung duit nó a chuireann sé ar fáil tar éis an dáta ar a bhfaigheann tú do chóip tosaigh de na Bogearraí, mura soláthraímid téarmaí eile in éineacht leis an Nuashonrú sin. Leis na Bogearraí arna soláthar trí Nuashonrú a úsáid, ní mór duit ceadúnas a fháil ar dtús do na Bogearraí atá aitheanta ag Samsung mar incháilithe don Nuashonrú. Tar éis an Nuashonraithe, ní bheidh tú in ann na Bogearraí a bhí mar bhunús d'incháilitheachta don Nuashonrú a úsáid a thuilleadh. Is féidir go gcuirfidh an leagan nua feidhmeanna nua leis agus, i roinnt cásanna teoranta, go scriosfaidh sé feidhmeanna atá ann cheana.

Cé go mbeidh an Nuashonrú ar fáil go ginearálta, i gcúinsí teoranta áirithe, ní bheidh na nuashonruithe Bogearraí á dtairiscint ach ag d'iompróir líonra, agus beidh na nuashonruithe Bogearraí sin faoi rialú do chaidrimh chonarthaigh le d'iompróir líonra.

Nuair atá an fheidhm “Uath-nuashonraigh” cumasaithe (mar atá sa réamhshocrú sa roghchlár Nuashonrú Córais nó sa roghchlár Slándáil sa Socrú), íoslódálann do ghléas roinnt Nuashonruithe go huathoibríoch ó am go céile. Iarrfaidh do ghléas toiliú uait áfach sula suiteálfar Nuashonrú ar bith. I bhfianaise a thábhachtaí is atá sé Nuashonruithe do bhogearraí slándála a fháil i dtráth cuí le cosaint i gcoinne bagairtí nua, is féidir go n-íoslódálfar agus go suiteálfar an Nuashonrú sin go huathoibríoch áfach. Molaimid go seiceálann tú infhaighteacht Nuashonruithe nua go tréimhsiúil d'úsáid optamach do ghléis. Más mian leat úsáid sonraí líonra a sheachaint d'íoslódálacha maidir le Nuashonrú, ansin ba cheart duit an rogha “Wi-Fi Amháin” a roghnú sa Socrú.

6. Féadfaidh go mbeidh rochtain idirlín ag teastáil ó do ghléas chun roinnt gnéithe de na Bogearraí a chur i bhfeidhm agus d'fhéadfadh siad a bheith faoi réir srianta forchurtha ag do sholáthraí líonra nó idirlín. Mura mbeidh do ghléas nasctha leis an idirlíon trí nasc Wi-Fi gheobhaidh na Bogearraí rochtain trí do líonra móibíleach, agus d'fhéadfadh muirir sa bhreis a bheith mar thoradh air sin ag brath ar do phlean íocaíochta.  Chomh maith leis sin, féadfaidh an oiriúnacht agus an fheidhmíocht a ghabhann le crua-earraí do ghléis nó le do chuid rochtain sonraí tionchar a imirt ar an méid taitnimh ar féidir leat a bhaint as roinnt gnéithe de na Bogearraí.

7. AISTRIÚ BOGEARRAÍ.  Ní fhéadfaidh tú an EULA seo ná cearta na mBogearraí a dheonaítear anseo a aistriú d'aon tríú páirtí ach sa chás go mbainfidh sé le díol an ghléis móibíleach ina bhfuil na Bogearraí mar chuid de. I gcás den sórt sin, ní mór go mbeidh na Bogearraí uile (lena n-áirítear gach aon chomhpháirt díobh, na hábhair mheáin agus chlóite, aon uasghrádú, an EULA seo) a bheith san áireamh san aistriú agus ní féidir leat aon chóip de na Bogearraí a choimeád. Ní féidir aistriú indíreach a dhéanamh, ar nós coinsíneachta. Ní mór don úsáideoir deiridh a bhfaighidh na Bogearraí comhaontú le téarmaí uile an EULA sula n-aistreofar é.

8. SRIANTA ONNMHAIRITHE.  Aithníonn tú go bhfuil na Bogearraí faoi réir srianta onnmhairithe i ndáil le tíortha éagsúla. Aontaíonn tú cloí le gach dlí náisiúnta agus idirnáisiúnta is infheidhme a bhaineann leis na Bogearraí, lena n-áirítear na dlíthe uile is infheidhme maidir le srianta agus rialacháin onnmhairithe.

9. FOIRCEANNADH.  Beidh éifeacht ag an EULA seo go dtí go bhfoirceanntar é. Foirceanntar do chearta faoin gCeadúnas seo go huathoibríoch gan fógra a fháil ó Samsung má sháraíonn tú aon cheann de na téarmaí agus na coinníollacha a ghabhann leis an EULA seo. Ar fhoirceannadh an EULA seo, ní foláir duit gach úsáid na mBogearraí a stopadh agus gach cóip díobh a scriosadh, bíodh iomlán nó cuid de na Bogearraí a bheith i gceist.

10. Séanadh Baránta.  MURA SONRAÍTEAR AR LEITHLIGH É I MBARÁNTAS TEORANTA SAINRÁITE SCRÍBHINNE A GHABHANN LE DO GHLÉAS, TÁ NA BOGEARRAÍ UILE A SHOLÁTHRAÍONN SAMSUNG DON GHLÉAS SOGHLUAISTE SEO (CIBÉ ACU A BHEIDH SIAD AR FÁIL MAR CHUID DEN GHLÉAS, NÓ ÍOSLÓDÁILTE NÓ FAIGHTE AR BHEALACH AR BITH EILE) CURTHA AR FÁIL 'MAR A FHAIGHTEAR' AGUS AR BHONN 'MAR ATÁ AR FÁIL', GAN BHARÁNTAÍ D'AON CHINEÁL Ó SAMSUNG, CIBÉ ACU SAINRÁITE NÓ INTUIGTHE. A MHÉID IS INDÉANTA IN AON CHOR É DE BHUN DLÍ IS INFHEIDHME, SÉANANN SAMSUNG GACH BARÁNTA SAINRÁITE, INTUIGTHE, NÓ REACHTÚIL, AR A N-ÁIRÍTEAR, ACH GAN A BHEITH TEORANTA DÓIBH, BARÁNTAÍ INTUIGTHE INDÍOLTACHTA, CÁILÍOCHT SHÁSÚIL NÓ IARRACHT CHEARDÚIL, INNIÚLACHT CHUN CRÍOCHA ÁIRITHE, IONTAOFACHT NÓ INFHAIGHTEACHT, CRUINNEAS, EASPA VÍREAS, SEALÚCHAS SÍOTHACH, NEAMHSHÁRAITHE AR CHEARTA TRÍÚ PÁIRTÍ NÓ SÁRAITHE EILE AR CHEARTA.  NÍ CHEADAÍTEAR BARÁNTAÍ INTUIGTHE A EISIAIMH NÓ A THEORANNÚ I NDLÍNSÍ ÁIRITHE, MAR SIN FÉADFAR NACH MBEIDH FEIDHM AG NA hEISIAIMH NÓ AG NA TEORAINNEACHA THUASLUAITE MAIDIR LE DO CHÁS FÉIN. NÍ MHEASFAR GO NDÉANFAIDH AON CHOMHAIRLE NÓ FHAISNÉIS, CIBÉ ACU Ó BHÉAL NÓ I SCRÍBHINN, A BHFAIGHIDH TÚ Ó SAMSUNG NÓ ÓNA CHUID CLEAMHNAITHE AN SÉANADH BARÁNTA SEO Ó SAMSUNG A ATHRÚ MAIDIR LEIS NA BOGEARRAÍ, NÓ BARÁNTA D'AON CHINEÁL Ó SAMSUNG A CHRUTHÚ.

11. FEIDHMCHLÁIR TRÍÚ PÁIRTÍ.  Féadfar feidhmchláir áirithe tríú páirtí a áireamh leis an ngléas móibíleach seo nó féadfar iad a íoslódáil chuige. Ní dhéanfaidh Samsung uiríll d'aon sórt faoi aon cheann de na feidhmchláir seo. Toisc nach bhfuil aon rialú ag Samsung ar fheidhmchláir den sórt sin, aithníonn agus aontaíonn tú nach bhfuil Samsung freagrach as infhaighteacht feidhmchlár den sórt sin agus ní bheidh Samsung faoi dhliteanas nó freagrach  i leith inneachar, fógraíochta, táirgí, seirbhísí nó ábhar eile a bheidh ar fáil ar fheidhmchláir den sórt sin, nó a bheidh ar fáil uathu. Aithníonn agus aontaíonn tú go sainráite go bhfuil úsáid feidhmchlár tríú páirtí ar do phriacal féin agus ortsa a bhfuil an priacal iomlán maidir le cáilíocht neamhshásúil, feidhmíocht, cruinneas agus iarracht. Is ortsa atá an fhreagracht le réamhchúraimí a thógáil chun a chinntiú go mbeidh pé ní a roghnaíonn tú le húsáid saor ó nithe amhail víris, ríomhphéisteanna, Traígh, agus nithe eile de nádúr scriosach. Is mar áis tagartha amháin atá ainmneacha, marcanna, táirgí nó seirbhísí d'aon tríú páirtithe tugtha ar an ngléas móibíleach seo agus ní formhuiniú é, nó ní bheidh sé le tuiscint as, gur formhuiniú, urraíocht, moladh, ná cleamhnacht i ndáil le tríú páirtí ná a gcuid táirgí nó seirbhísí atá ann. Aontaíonn tú nach mbeidh freagracht nó dhliteanas ar Samsung, go díreach nó go hindíreach, maidir le haon damáiste nó caillteanas, lena n-áirítear ach gan a bheith teoranta d’aon damáiste don ghléas móibíleach nó do chaillteanas sonraí, ar cúis é nó gur líomhnaíodh gur cúis é, nó go bhfuil baint aige leis, an úsáid nó an iontaoibh curtha in inneachar táirgí nó i seirbhísí tríú páirtí den sórt sin atá ar fáil ar fheidhmchlár den sórt sin, nó atá ar fáil uathu. Aithníonn agus aontaíonn tú go bhfuil úsáid aon fheidhmchláir tríú páirtí faoi riail Théarmaí Úsáide, Chomhaontú Ceadúnaithe, Bheartas Príobháideachta, nó comhaontú eile den sórt sin, de chuid sholáthraí feidhmchláir tríú páirtí den sórt sin, agus i gcás aon eolais nó sonraí pearsanta a chuireann tú ar fáil, cibé go feasach nó nach feasach, do sholáthraí feidhmchláir tríú páirtí den sórt sin, beidh sé faoi réir bheartas príobháideachta de chuid sholáthraí feidhmchláir tríú páirtí den sórt sin má bhíonn beartas den sórt sin ann. SÉANANN SAMSUNG AON FHREAGRACHT D'AON NOCHTADH FAISNÉISE NÓ D’AON CHLEACHTAS EILE DE CHUID SHOLÁTHRAÍ FEIDHMCHLÁIR TRÍÚ PÁIRTÍ. SÉANANN SAMSUNG GO SAINRÁITE AON BHARÁNTA I NDÁIL LE CIBÉ AN BHFUIL D’EOLAS PEARSANTA Á GHABHÁIL AG AON SOLÁTHRAÍ FEIDHMCHLÁIR TRÍÚ PÁIRTÍ NÓ AN ÚSÁID A D’FHÉADFAÍ SOLÁTHRAÍ FEIDHMCHLÁIR TRÍÚ PÁIRTÍ DEN SÓRT SIN A BHAINT AS EOLAS PEARSANTA DEN SÓRT SIN.

12. FEIDHMCHLÁIR SAMSUNG.  Féadfaidh  feidhmchláir agus seirbhísí áirithe de chuid Samsung a bheith san áireamh  nó íoslódáilte, ar an ngléas móibíleach seo.  Tá clárú ballraíochta le Seirbhísí Samsung ("Cuntas Samsung") ag teastáil óna lán acu agus beidh do chearta agus do dhualgais i dtéarmaí agus coinníollacha agus i mbeartais phríobháideachta leagtha amach i gCuntas Samsung ar leithligh. Tá feidhmchláir agus seirbhísí eile ann nach mbaineann le Cuntas Samsung, óna bhfuil do thoiliú ag teastáil dá dtéarmaí agus dá gcoinníollacha agus dá mbeartais phríobháideachta ar leithligh.  Aithníonn agus aontaíonn tú go sainráite go mbeidh an úsáid a bhainfidh tú as feidhmchláir agus as seirbhísí den sórt sin faoi réir na téarmaí agus coinníollacha agus na beartais phríobháideachta lena mbaineann.

13. Teorannú Dliteanais.  NÍ BHEIDH SAMSUNG FAOI DHLITEANAS I LEITH AON DAMÁISTE D'AON CHINEÁL A EASCRAÍONN AS, NÓ A BHAINEANN LEIS, NA BOGEARRAÍ A ÚSÁID, NÓ NEAMHÁBALTACHT NA MBOGEARRAÍ A ÚSÁID, NÓ AON FHEIDHMCHLÁIR TRÍÚ PÁIRTÍ, A INNEACHAR NÓ A FHEIDHMIÚLACHT, LENA N-ÁIRÍTEAR ACH GAN A BHEITH TEORANTA DO DHAMÁISTÍ GURB É IS CÚIS LEO NÓ GO MBAINEANN SIAD LEIS NA NITHE SEO A LEANAS: EARRÁIDÍ, EASNAIMH, IDIRBHRISTEACHA, LOCHTANNA, MOILL OIBRÍOCHTA NÓ MOILL TARCHUIR, VÍREAS RÍOMHAIREACHTA, TEIP AR CHEANGAL, MUIRIR LÍONRA, CEANNAIGH DÉANTA LAISTIGH D’FHEIDHMCHLÁIR, AGUS GACH UILE DAMÁISTE EILE DÍREACH, INDÍREACH, SPEISIALTA, TEAGMHASACH, EISEAMLÁRACH, NÓ IARMHARTACH FIÚ MÁ FUAIR SAMSUNG COMHAIRLE MAIDIR LE FÉIDEARTHACHT A LEITHÉID DE DAMÁISTÍ. NÍ CHEADAÍTEAR DAMÁISTÍ TEAGMHASACHA NÓ IARMHARTACHA A EISIAIMH NÓ A THEORANNÚ I NDLÍNSÍ ÁIRITHE, AGUS MAR SIN FÉADFAR NACH MBEIDH FEIDHM AG NA hEISIAIMH NÓ AG NA TEORAINNEACHA THUASLUAITE MAIDIR LE DO CHÁS FÉIN. D'AINNEOIN AN MHÉID SIN ROIMHE SEO, NÍ MÓ DLITEANAS IOMLÁN SAMSUNG ELECTRONIC CO. A DHLÍFEAR A ÍOC LEATSA  I NDÁIL LE GACH CAILLTEANAS, DAMÁISTE, CÚIS CAINGNE, LENA N-ÁIRÍTEAR ACH GAN A BHEITH TEORANTA DÓIBH SIÚD ATÁ BUNAITHE AR CHONRADH, AR THORT NÓ AR SHLÍ EILE, A EASCRAÍONN AS AN ÚSÁID A BHAINEANN TÚ AS NA BOGEARRAÍ NÓ AS NA FEIDHMCHLÁIR TRÍÚ PÁIRTÍ AR AN NGLÉAS MÓIBÍLEACH SEO, NÓ AS AON FHORÁIL EILE DE CHUID AN EULA SEO, LUACH AN MÉID A D'ÍOC AN CEANNAITHEOIR GO SONRACH AS AN NGLÉAS SEO, NÓ AS AON FHEIDHMCHLÁIR TRÍÚ PÁIRTÍ A BHÍ SAN ÁIREAMH LEIS AN NGLÉAS SEO. BEIDH FEIDHM AG NA TEORAINNEACHA, EISIAMH AGUS SÉANTA ROIMHE SEO (LENA N-ÁIRÍTEAR AILT 10, 11, 12 AGUS 13) DON UASMHÉID MAR ATÁ CEADAITHE AG AN DLÍ INFHEIDHMITHE FIÚ MÁ THEIPEANN AR RÉITEACH AR BITH A CHUSPÓIR BUNRIACHTANACH A BHAINT AMACH.

14. AN DLÍ IS INFHEIDHME.  Tá an EULA seo rialaithe ag dlíthe na dlínse ina bhfuil cónaí ort gan féachaint dá forálacha choinbhleacht dlí. Ní bheidh an EULA seo faoi riail Choinbhinsiún na Náisiún Aontaithe maidir le Conarthaí faoi Dhíol Idirnáisiúnta Earraí, a bhfuil a fheidhm eisiata go sainráite. 

15. RÉITEACH DÍOSPÓIDE.  
Mura socraítear go cairdiúil aon díospóid, chonspóid nó difríocht a éireoidh ar bhealach ar bith as an EULA seo nó as an úsáid a bhainfidh tú as na Bogearraí, beidh sé faoi réir dhlínse neamheisiach chúirteanna na dlínse ina bhfuil cónaí ort. D’ainneoin an méid sin roimhe, féadfaidh Samsung iarratas a dhéanamh ar fhaoisimh urghaire (nó faoiseamh práinneach dlí eile den sórt sin) i ndlínse ar bith.

16. COMHAONTÚ IOMLÁN; INSCOITEACHT. Is é an EULA seo an comhaontú iomlán idir tusa agus Samsung maidir leis na Bogearraí agus glacann sé ionad gach cumarsáid ó bhéal nó i scríbhinn, comhaimseartha nó roimhe seo, moltaí agus uiríll maidir leis na Bogearraí nó maidir le haon ábhar eile clúdaithe ag an EULA seo. Má chinntear go bhfuil aon fhoráil den EULA seo ar neamhní, neamhbhailí, do-fheidhmithe nó neamhdhleathach leanfaidh na forálacha eile de lánfheidhm agus de lánéifeacht a bheith leo. 
