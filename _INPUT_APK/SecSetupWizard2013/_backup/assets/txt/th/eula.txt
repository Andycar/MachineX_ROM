ข้อตกลงการอนุญาตให้ใช้สิทธิสำหรับผู้ใช้ในซอฟต์แวร์
สำคัญ โปรดอ่านอย่างละเอียด ข้อตกลงการอนุญาตให้ใช้สิทธิสำหรับผู้ใช้ฉบับนี้ (End User Licence Agreement (ต่อไปนี้จะใช้คำว่า “EULA”)) เป็นข้อตกลงทางกฎหมายระหว่างคุณกับ Samsung Electronics Co., Ltd. (ต่อไปนี้จะใช้คำว่า “Samsung”) สำหรับซอฟต์แวร์ที่เป็นเจ้าของโดย Samsung และบริษัทในเครือและซัพพลายเออร์ที่เป็นบุคคลภายนอกของ Samsung ตลอดจนผู้อนุญาตให้ใช้สิทธิซึ่งมาพร้อมกับ EULA นี้ โดยจะรวมไปถึงซอฟต์แวร์คอมพิวเตอร์ และอาจรวมไปถึงสื่อที่เกี่ยวข้อง เนื้อหาที่พิมพ์ออกมา เอกสาร “ออนไลน์” หรืออิเล็กทรอนิกส์ที่เกี่ยวข้องกับการใช้อุปกรณ์นี้ของคุณ (ต่อไปนี้จะใช้คำว่า “ซอฟต์แวร์”)  
อุปกรณ์นี้จะต้องมีการใช้ซอฟต์แวร์ที่โหลดมาก่อนหน้านี้ในการทำงานตามปกติ  โดยการใช้อุปกรณ์หรือซอฟต์แวร์ที่โหลดมาก่อนหน้านี้ของอุปกรณ์ เท่ากับว่าคุณยอมรับข้อกำหนดของ EULA ฉบับนี้  หากคุณไม่ยอมรับข้อกำหนดเหล่านี้ โปรดอย่าใช้อุปกรณ์หรือซอฟต์แวร์  
1. การให้อนุญาตให้ใช้สิทธิ  Samsung จะให้สิทธิต่อไปนี้แก่คุณโดยที่คุณจะต้องปฏิบัติตามข้อกำหนดและเงื่อนไขทั้งหมดของ EULA ฉบับนี้ โดยสิทธิที่ว่านั้นมีอยู่ว่า คุณสามารถติดตั้ง ใช้ เข้าถึง แสดง และใช้งานสำเนาของซอฟต์แวร์ได้หนึ่งสำเนาบนฮาร์ดดิสก์ในเครื่องหรือสื่อบันทึกข้อมูลถาวรอื่นๆ ของคอมพิวเตอร์หนึ่งเครื่อง และใช้ซอฟต์แวร์บนคอมพิวเตอร์เครื่องเดียวหรืออุปกรณ์มือถือเมื่อใดก็ได้ แต่คุณไม่สามารถจัดให้มีซอฟต์แวร์บนเครือข่ายที่อาจมีการใช้โดยคอมพิวเตอร์หลายเครื่องในเวลาเดียวกัน คุณสามารถทำสำเนาของซอฟต์แวร์ได้หนึ่งสำเนาในรูปแบบที่สามารถใช้เครื่องคอมพิวเตอร์อ่านได้เพื่อวัตถุประสงค์ในการสำรองเท่านั้น โดยที่สำเนาสำรองจะต้องมีคำบอกกล่าวเกี่ยวกับลิขสิทธิ์หรือกรรมสิทธิ์อื่นๆ ทั้งหมดที่มีอยู่ในต้นฉบับ
รายการบางอย่างของซอฟต์แวร์อาจอยู่ภายใต้การอนุญาตให้ใช้สิทธิสำหรับโอเพนซอร์ส  ข้อกำหนดของการอนุญาตให้ใช้สิทธิสำหรับโอเพนซอร์สอาจมีผลเหนือกว่าข้อกำหนดบางข้อของ EULA ฉบับนี้  เราจัดให้มีการอนุญาตให้ใช้สิทธิสำหรับโอเพนซอร์สที่เกี่ยวข้องไว้ให้แก่คุณในหัวข้อคำบอกกล่าวตามกฎหมายของเมนูการตั้งค่าในอุปกรณ์ของคุณ
2. การสงวนสิทธิและความเป็นเจ้าของ  Samsung ขอสงวนสิทธิทั้งหมดที่ไม่ได้ให้ไว้แก่คุณโดยชัดแจ้งใน EULA นี้ ซอฟต์แวร์จะได้รับการคุ้มครองโดยกฎหมายและสนธิสัญญาว่าด้วยลิขสิทธิ์และทรัพย์สินทางปัญญาอื่นๆ Samsung หรือซัพพลายเออร์ของตนจะเป็นเจ้าของกรรมสิทธิ์ ตลอดทั้งสิทธิในลิขสิทธิ์และทรัพย์สินทางปัญญาอื่นๆ ในซอฟต์แวร์ ซอฟต์แวร์นี้เป็นการอนุญาตให้ใช้สิทธิ ไม่ได้ขายให้
3. ข้อจำกัดสิทธิของผู้ใช้  คุณไม่สามารถทำวิศวกรรมย้อนกลับ แปลกลับ หรือถอดแยก หรือพยายามที่จะค้นหารหัสต้นฉบับหรืออัลกอริทึมของซอฟต์แวร์ (เว้นแต่และเฉพาะเท่าที่กิจกรรมดังกล่าวได้รับอนุญาตโดยชัดแจ้งตามกฎหมายที่ใช้บังคับ แม้ว่าจะมีข้อจำกัดนี้ก็ตาม) หรือดัดแปลง ปิดใช้งานคุณลักษณะใดๆ ของซอฟต์แวร์ หรือสร้างงานที่สืบเนื่องจากงานที่มีลิขสิทธิ์โดยมีที่มาจากซอฟต์แวร์ คุณไม่สามารถให้เช่า ให้เช่าซื้อ ให้ยืม อนุญาตให้ใช้สิทธิช่วง หรือให้บริการโฮสต์ทางการค้ากับซอฟต์แวร์ได้
4. การยินยอมให้ใช้ข้อมูล  คุณยอมรับว่า Samsung และบริษัทในเครือของตนอาจเก็บรวบรวมและใช้ข้อมูลทางเทคนิคที่ได้มาโดยเป็นส่วนหนึ่งของบริการสนับสนุนผลิตภัณฑ์ซึ่งเกี่ยวข้องกับซอฟต์แวร์ที่จัดไว้ให้กับคุณ หากมี เช่น IMEI ของคุณ (หมายเลขประจำตัวเฉพาะของอุปกรณ์ของคุณ), หมายเลขอุปกรณ์, ชื่อรุ่น, รหัสลูกค้า, การบันทึกการเข้าใช้, เวอร์ชัน SW ปัจจุบันของอุปกรณ์ของคุณ, MCC (รหัสประเทศสำหรับมือถือ), MNC (รหัสเครือข่ายโทรศัพท์มือถือ) Samsung และบริษัทในเครือของตนอาจใช้ข้อมูลนี้เฉพาะเพื่อปรับปรุงผลิตภัณฑ์ของตน หรือให้บริการหรือเทคโนโลยีที่ปรับตามความต้องการแก่คุณเท่านั้น และจะไม่เปิดเผยข้อมูลนี้ในลักษณะที่เป็นการระบุตัวตนของคุณ  ข้อมูลของคุณจะได้รับการดำเนินการตามนโยบายความเป็นส่วนตัวของ Samsung ตลอดเวลา ซึ่งสามารถดูได้ที่ http://account.samsung.com/membership/pp
5. อัพเดทซอฟท์แวร์ Samsung จะมอบอัพเดท อัพเกรด ส่วนเสริม และส่วนประกอบที่เพิ่มเข้ามา (ถ้ามี) ของซอฟท์แวร์ รวมทั้งการแก้ไขข้อผิดพลาด อัพเดทบริการ (ส่วนหนึ่งหรือทั้งหมด) ผลิตภัณฑ์หรืออุปกรณ์ และอัพเดทและการปรับปรุงทุกซอฟท์แวร์ที่ได้ติดตั้งไว้ก่อนหน้านี้ (รวมทั้งเวอร์ชั่นใหม่ทั้งหมดด้วย) (เรียกโดยรวมว่า "อัพเดท") หลังจากวันที่ซึ่งคุณได้รับสำเนาแรกของซอฟท์แวร์ เพื่อปรับปรุงซอฟท์แวร์ และในที่สุดจะเพิ่มประสบการณ์การใช้งานของผู้ใช้ให้แก่อุปกรณ์ของคุณ EULA นี้ใช้กับส่วนประกอบทั้งหมดของ อัพเดท ซึ่ง Samsung จะมอบให้คุณ หลังจากวันที่ซึ่งคุณได้รับสำเนาแรกของซอฟท์แวร์ ยกเว้นเราได้มอบข้อตกลงอื่นๆ มาพร้อมกับ อัพเดท ดังกล่าวด้วย คุณต้องได้รับการรับรองซอฟท์แวร์ที่ระบุโดย Samsung ว่ามีสิทธิ์สำหรับ อัพเดท เพื่อใช้ซอฟท์แวร์ที่ได้รับผ่าน อัพเดท หลังจาก อัพเดท คุณอาจไม่สามารถใช้ซอฟท์แวร์ซึ่งเป็นรากฐานของสิทธิ์ใน อัพเดท ของคุณ เวอร์ชั่นซอฟท์แวร์ที่อัพเดทแล้วอาจะเพิ่มฟังก์ชั่นใหม่ๆ และในบางกรณีพิเศษอาจลบฟังก์ชั่นที่มีอยู่
โดยทั่วไปแล้ว แม้ อัพเดท จะพร้อมใช้งาน แต่ในบางกรณีพิเศษ อัพเดทซอฟท์แวร์ จะถูกเสนอผ่านเครือข่ายมือถือของคุณเท่านั้น และ อัพเดทซอฟท์แวร์ ดังกล่าวจะถูกควบคุมโดยความผูกพันตามสัญญาของคุณกับเครือข่ายมือถือของคุณ
เมื่อเปิดใช้งานฟังก์ชั่น "อัพเดทอัตโนมัติ" อยู่ (เหมือนในการตั้งค่าเริ่มต้นในเมนู การอัพเดทระบบ หรือเมนู ระบบป้องกัน ใน การตั้งค่า) อุปกรณ์ของคุณจะดาวน์โหลดบาง อัพเดท โดยอัตโนมัติเป็นบางครั้ง อย่างไรก็ตาม อุปกรณ์ของคุณจะถามความยินยอมของคุณก่อนการติดตั้ง อัพเดท ใดๆ อย่างไรก็ตาม ถ้าความสำคัญของการรับ อัพเดท สำหรับซอฟท์แวร์ระบบป้องกันต้องดำเนินการอย่างเร่งด่วนเพื่อป้องกันการคุกคามใหม่ๆ อัพเดท นั้นอาจถูกดาวน์โหลดและติดตั้งโดยอัตโนมัติ เราแนะนำให้คุณตรวจความพร้อมของ อัพเดท ใหม่ๆ เป็นระยะๆ เพื่อให้ใช้งานอุปกรณ์ของคุณได้อย่างเหมาะสม ถ้าคุณต้องการหลีกเลี่ยงการใช้ข้อมูลเครือข่ายสำหรับการดาวน์โหลด อัพเดท คุณควรเลือกตัวเลือก  “Wi-Fi เท่านั้น” ใน การตั้งค่า
6. คุณลักษณะบางอย่างของซอฟต์แวร์อาจกำหนดให้อุปกรณ์ของคุณต้องมีการเข้าถึงอินเทอร์เน็ต และอาจอยู่ภายใต้ข้อจำกัดที่กำหนดโดยผู้ให้บริการเครือข่ายหรืออินเทอร์เน็ตของคุณ  เว้นเสียแต่ว่าอุปกรณ์ของคุณจะเชื่อมต่อกับอินเทอร์เน็ตผ่านการเชื่อมต่อ Wi-Fi ซอฟต์แวร์จะเข้าถึงอินเทอร์เน็ตผ่านเครือข่ายมือถือของคุณ ซึ่งอาจทำให้มีค่าบริการเพิ่มเติม ทั้งนี้ ขึ้นอยู่กับแผนการชำระเงินของคุณ  นอกจากนี้ ความเหมาะสมและการทำงานของฮาร์ดแวร์อุปกรณ์หรือการเข้าถึงข้อมูลของคุณอาจมีผลต่อการที่คุณใช้คุณลักษณะบางอย่างของซอฟต์แวร์ 
7. การถ่ายโอนซอฟต์แวร์  คุณไม่สามารถถ่ายโอน EULA ฉบับนี้หรือสิทธิในซอฟต์แวร์ที่ให้ไว้ในที่นี้ต่อบุคคลภายนอกได้ เว้นแต่จะเกี่ยวข้องกับการขายอุปกรณ์มือถือซึ่งมาพร้อมกับซอฟต์แวร์ ในกรณีดังกล่าว การถ่ายโอนจะต้องครอบคลุมซอฟต์แวร์ทั้งหมด (รวมถึงส่วนประกอบทั้งหมด สื่อและเนื้อหาที่พิมพ์ออกมา การอัปเกรดใดๆ และ EULA ฉบับนี้) และคุณจะไม่สามารถเก็บสำเนาใดๆ ของซอฟต์แวร์ไว้ได้ การถ่ายโอนจะไม่สามารถเป็นการถ่ายโอนโดยอ้อมได้ เช่น การส่งมอบ ก่อนที่จะมีการถ่ายโอน ผู้ใช้ที่ได้รับซอฟต์แวร์จะต้องตกลงตามข้อกำหนดทั้งหมดของ EULA
8. ข้อจำกัดการส่งออก  คุณยอมรับว่าซอฟต์แวร์จะอยู่ภายใต้ข้อจำกัดการส่งออกของประเทศต่างๆ คุณตกลงที่จะปฏิบัติตามกฎหมายในประเทศและระหว่างประเทศที่เกี่ยวข้องทั้งหมดซึ่งใช้บังคับกับซอฟต์แวร์ รวมถึงกฎหมายและระเบียบข้อบังคับว่าด้วยการจำกัดการส่งออกที่ใช้บังคับทั้งหมด   
9. การบอกเลิก  EULA ฉบับนี้จะมีผลใช้บังคับจนกว่าจะมีการบอกเลิก สิทธิของคุณภายใต้การอนุญาตให้ใช้สิทธินี้จะสิ้นสุดลงโดยอัตโนมัติโดยไม่มีการบอกกล่าวจาก Samsung หากคุณไม่ได้ปฏิบัติตามข้อกำหนดและเงื่อนไขใดๆ ของ EULA ฉบับนี้ เมื่อมีการบอกเลิก EULA ฉบับนี้ คุณจะต้องหยุดใช้ซอฟต์แวร์ทั้งหมดและทำลายสำเนาทั้งหมดของซอฟต์แวร์ไม่ว่าทั้งหมดหรือบางส่วน
10. การปฏิเสธการรับประกัน  เว้นเสียแต่ว่าจะได้มีการระบุไว้ต่างหากในการรับประกันแบบจำกัดโดยชัดแจ้งเป็นลายลักษณ์อักษรซึ่งมาพร้อมกับอุปกรณ์ของคุณ ซอฟต์แวร์ทั้งหมดที่ให้ไว้โดย Samsung ร่วมกับอุปกรณ์มือถือนี้ (ไม่ว่าจะรวมอยู่กับอุปกรณ์ ได้จากการดาวน์โหลด หรือได้รับมาด้วยวิธีอื่นใด) จะให้ไว้ “ตามที่เป็น” และ “ตามที่มีอยู่” โดยไม่มีการรับประกันในลักษณะใดๆ จาก Samsung ไม่ว่าโดยชัดแจ้งหรือโดยปริยาย ตามขอบเขตสูงสุดเท่าที่เป็นไปได้ของกฎหมายที่ใช้บังคับ Samsung จะปฏิเสธการรับประกันทั้งหมด ไม่ว่าจะโดยชัดแจ้ง โดยปริยาย หรือตามกฎหมาย ซึ่งรวมถึงแต่ไม่จำกัดเพียงการรับประกันโดยปริยายเกี่ยวกับการใช้ประโยชน์ในเชิงพาณิชย์ คุณภาพที่น่าพอใจหรือความพยายามในด้านฝีมือ ความเหมาะสมสำหรับวัตถุประสงค์เฉพาะ ความน่าเชื่อถือหรือความพร้อม ความถูกต้องแม่นยำ การปราศจากไวรัส การใช้โดยสงบ การไม่ละเมิดสิทธิของบุคคลภายนอกหรือการละเมิดสิทธิในกรณีอื่น เขตอำนาจศาลบางแห่งจะไม่อนุญาตให้มีการยกเว้นหรือจำกัดการรับประกันโดยปริยาย ดังนั้น ข้อยกเว้นหรือข้อจำกัดข้างต้นอาจไม่มีผลใช้บังคับกับคุณ คำแนะนำหรือข้อมูลไม่ว่าจะด้วยวาจาหรือเป็นลายลักษณ์อักษรที่คุณได้รับจาก Samsung หรือบริษัทในเครือของ Samsung จะไม่ถือว่าเป็นการเปลี่ยนแปลงการปฏิเสธการรับประกันนี้เกี่ยวกับซอฟต์แวร์โดย Samsung หรือก่อให้เกิดการรับประกันใดๆ ไม่ว่าในลักษณะใดจาก Samsung 
11. แอปพลิเคชันของบุคคลภายนอก  แอปพลิเคชันของบุคคลภายนอกบางอย่างอาจรวมอยู่กับ หรือมีการดาวน์โหลดไปยังอุปกรณ์มือถือนี้ Samsung ไม่ได้ให้การรับรองใดๆ เกี่ยวกับแอปพลิเคชันเหล่านี้ เนื่องจาก Samsung ไม่มีอำนาจควบคุมเหนือแอปพลิเคชันดังกล่าว คุณตกลงและยอมรับว่า Samsung จะไม่รับผิดชอบในความพร้อมให้บริการของแอปพลิเคชันดังกล่าว และจะไม่รับผิดชอบหรือรับผิดในเนื้อหา โฆษณา ผลิตภัณฑ์ บริการ หรือวัสดุอุปกรณ์อื่นๆ บนหรือที่มีอยู่จากแอปพลิเคชันนั้น คุณตกลงและยอมรับโดยชัดแจ้งว่าการใช้แอปพลิเคชันของบุคคลภายนอกจะเป็นความเสี่ยงของคุณแต่เพียงผู้เดียว นอกจากนี้ ความเสี่ยงทั้งหมดเกี่ยวกับคุณภาพ ประสิทธิภาพการทำงาน ความถูกต้องแม่นยำ และความพยายามที่ไม่น่าพอใจ ก็ถือเป็นความเสี่ยงของคุณด้วยเช่นกัน ทั้งนี้ ขึ้นอยู่กับตัวคุณเองที่จะใช้การป้องกันเพื่อตรวจสอบให้แน่ใจว่าไม่ว่าคุณจะเลือกใช้อะไรก็จะปราศจากสิ่งเหล่านี้ เช่น ไวรัส หนอน ม้าโทรจัน และสิ่งอื่นๆ ที่มีลักษณะเป็นการทำลาย การอ้างอิงถึงชื่อ เครื่องหมาย ผลิตภัณฑ์ หรือบริการของบุคคลภายนอกใดๆ บนอุปกรณ์มือถือนี้จะมีไว้เพื่อความสะดวกของคุณเท่านั้น และไม่ได้ก่อให้เกิดหรือบอกเป็นนัยถึงการรับรอง การสนับสนุน การแนะนำ หรือการเกี่ยวเนื่องของบุคคลภายนอก หรือผลิตภัณฑ์และบริการของบุคคลภายนอก คุณยอมรับว่า Samsung จะไม่รับผิดชอบหรือรับผิดไม่ว่าโดยตรงหรือโดยอ้อมในความเสียหายหรือการสูญหายใดๆ ซึ่งรวมถึงแต่ไม่จำกัดเพียงความเสียหายใดๆ ที่เกิดขึ้นกับอุปกรณ์มือถือ หรือการสูญหายของข้อมูล ซึ่งเกิดจากหรือกล่าวหาว่าเกิดจาก หรือเกี่ยวข้องกับการใช้หรือการพึ่งพาเนื้อหา ผลิตภัณฑ์ หรือบริการของบุคคลภายนอกที่มีอยู่บนหรือผ่านแอปพลิเคชันใดๆ ดังกล่าว คุณตกลงและยอมรับว่าการใช้แอปพลิเคชันของบุคคลภายนอกจะอยู่ภายใต้เงื่อนไขการใช้งาน ข้อตกลงการอนุญาตให้ใช้สิทธิ นโยบายความเป็นส่วนตัว หรือข้อตกลงอื่นๆ ของผู้ให้บริการแอปพลิเคชันที่เป็นบุคคลภายนอกดังกล่าว และข้อมูลใดๆ หรือข้อมูลส่วนบุคคลที่คุณให้ไว้แก่ผู้ให้บริการแอปพลิเคชันที่เป็นบุคคลภายนอกดังกล่าวไม่ว่าจะโดยจงใจหรือไม่ก็ตาม จะอยู่ภายใต้นโยบายความเป็นส่วนตัวของผู้ให้บริการแอปพลิเคชันที่เป็นบุคคลภายนอกนั้น หากมีนโยบายเช่นว่านี้อยู่ Samsung ปฏิเสธความรับผิดชอบใดๆ จากการเปิดเผยข้อมูลหรือแนวทางปฏิบัติอื่นใดของผู้ให้บริการแอปพลิเคชันที่เป็นบุคคลภายนอก Samsung ปฏิเสธการรับประกันใดๆ โดยชัดแจ้งเกี่ยวกับประเด็นที่ว่าข้อมูลส่วนบุคคลของคุณจะถูกนำไปเก็บโดยผู้ให้บริการแอปพลิเคชันที่เป็นบุคคลภายนอกหรือไม่ หรือการที่ข้อมูลส่วนบุคคลดังกล่าวอาจถูกนำไปใช้โดยผู้ให้บริการแอปพลิเคชันที่เป็นบุคคลภายนอกนั้น
12. แอปพลิเคชันของ Samsung   แอปพลิเคชันและบริการของ Samsung บางอย่างอาจรวมอยู่กับ หรือมีการดาวน์โหลดไปยังอุปกรณ์มือถือนี้  ซึ่งหลายๆ อย่างนั้นจะต้องมีการลงทะเบียนสมาชิกสำหรับบริการของ Samsung (“บัญชี Samsung”) และสิทธิและหน้าที่ของคุณจะมีการกำหนดไว้ในข้อกำหนดและเงื่อนไขและนโยบายความเป็นส่วนตัวที่แยกต่างหากสำหรับบัญชี Samsung  นอกจากนี้ ยังมีแอปพลิเคชันและบริการสำหรับบัญชีที่ไม่ใช่ของ Samsung ซึ่งจำเป็นต้องได้รับความยินยอมของคุณที่มีต่อข้อกำหนดและเงื่อนไขและนโยบายความเป็นส่วนตัวที่แยกต่างหากสำหรับบัญชีที่ไม่ใช่ของ Samsung  คุณตกลงและยอมรับโดยชัดแจ้งว่าการใช้แอปพลิเคชันและบริการดังกล่าวของคุณจะอยู่ภายใต้ข้อกำหนดและเงื่อนไขและนโยบายความเป็นส่วนตัวที่ใช้บังคับ
13. ข้อจำกัดความรับผิด  Samsung จะไม่รับผิดในค่าเสียหายไม่ว่าลักษณะใดที่เกิดขึ้นจากหรือเกี่ยวข้องกับการใช้ หรือการไม่สามารถใช้ซอฟต์แวร์หรือแอปพลิเคชันของบุคคลภายนอก เนื้อหาหรือฟังก์ชันการทำงานของซอฟต์แวร์หรือแอปพลิเคชันนั้น ซึ่งรวมถึงแต่ไม่จำกัดเพียงค่าเสียหายที่เกิดขึ้นโดยหรือเกี่ยวข้องกับข้อผิดพลาด การละเว้น การหยุดชะงัก ความชำรุดบกพร่อง ความล่าช้าในการทำงานหรือการส่งผ่าน ไวรัสคอมพิวเตอร์ การไม่สามารถเชื่อมต่อได้ ค่าบริการเครือข่าย การซื้อในแอปพลิเคชัน และค่าเสียหายโดยตรง ค่าเสียหายโดยอ้อม ค่าเสียหายพิเศษ ค่าเสียหายอันเนื่องมาจากการผิดสัญญา ค่าเสียหายเชิงลงโทษ หรือค่าเสียหายที่เป็นผลสืบเนื่องอื่นๆ ทั้งหมด แม้ว่า Samsung จะได้รับแจ้งถึงความเป็นไปได้ของค่าเสียหายดังกล่าวแล้วก็ตาม เขตอำนาจศาลบางแห่งจะไม่อนุญาตให้มีการยกเว้นหรือจำกัดค่าเสียหายอันเนื่องมาจากการผิดสัญญาหรือค่าเสียหายที่เป็นผลสืบเนื่อง ดังนั้น ข้อยกเว้นหรือข้อจำกัดข้างต้นอาจไม่มีผลใช้บังคับกับคุณ แม้ว่าจะมีข้อกำหนดที่กล่าวมาก่อนหน้านี้ ความรับผิดทั้งหมดของ Samsung Electronics Co. ที่มีต่อคุณจากการสูญหาย ความเสียหาย หรือมูลฟ้องทั้งหมด ซึ่งรวมถึงแต่ไม่จำกัดเพียงการสูญหาย ความเสียหาย หรือมูลฟ้องซึ่งมีที่มาจากสัญญา การละเมิด หรือเกิดขึ้นจากการที่คุณใช้ซอฟต์แวร์หรือแอปพลิเคชันของบุคคลภายนอกบนอุปกรณ์มือถือนี้ หรือข้อกำหนดอื่นใดของ EULA ฉบับนี้ จะสูงไม่เกินกว่าจำนวนเงินที่ผู้ซื้อชำระสำหรับอุปกรณ์มือถือนี้หรือแอปพลิเคชันของบุคคลภายนอกดังกล่าวที่รวมอยู่กับอุปกรณ์มือถือนี้ ข้อจำกัด ข้อยกเว้น และการปฏิเสธที่กล่าวมาก่อนหน้านี้ (รวมถึงข้อ 10, 11, 12 และ 13) จะใช้บังคับตามขอบเขตสูงสุดที่ได้รับอนุญาตตามกฎหมายที่ใช้บังคับ แม้ว่าการแก้ไขเยียวยาจะไม่เป็นไปตามวัตถุประสงค์ที่จำเป็นก็ตาม
14. กฎหมายที่ใช้บังคับ  EULA ฉบับนี้จะอยู่ภายใต้กฎหมายของเขตอำนาจศาลซึ่งคุณเป็นผู้อยู่อาศัย โดยไม่คำนึงถึงข้อกำหนดว่าด้วยการขัดกันแห่งกฎหมาย EULA ฉบับนี้จะไม่อยู่ภายใต้อนุสัญญาสหประชาชาติว่าด้วยสัญญาซื้อขายระหว่างประเทศ (UN Convention on Contracts for the International Sale of Goods) ซึ่งได้ยกเว้นการใช้บังคับนี้โดยชัดแจ้ง 
15. การระงับข้อพิพาท  
หากข้อพิพาท ข้อโต้แย้ง หรือความแตกต่างทางความคิดเห็นที่เกิดขึ้นในลักษณะใดก็ตามจาก EULA นี้หรือการใช้ซอฟต์แวร์ของคุณไม่สามารถยุติได้โดยสมานฉันท์ ก็ให้อยู่ภายใต้เขตอำนาจศาลที่ไม่ได้จำกัดแต่เพียงแห่งเดียวของศาลที่มีเขตอำนาจซึ่งคุณเป็นผู้อยู่อาศัย  แม้ว่าจะมีข้อกำหนดที่กล่าวมาก่อนหน้านี้ Samsung จะยังสามารถยื่นขอให้มีการแก้ไขเยียวยาโดยคำสั่งคุ้มครองชั่วคราว (หรือการบรรเทาความเสียหายตามกฎหมายอย่างเร่งด่วนในประเภทที่เทียบเท่ากัน) ในเขตอำนาจศาลใดก็ได้ 
16. ข้อตกลงที่สมบูรณ์ การเป็นโมฆะเฉพาะส่วน EULA ฉบับนี้เป็นข้อตกลงที่สมบูรณ์ระหว่างคุณกับ Samsung ที่เกี่ยวข้องกับซอฟต์แวร์และจะเข้ามามีผลแทนที่การสื่อสาร ข้อเสนอ และการรับรองด้วยวาจาหรือเป็นลายลักษณ์อักษรก่อนหน้านี้หรือที่เกิดขึ้นในเวลาเดียวกันนี้ โดยเกี่ยวข้องกับซอฟต์แวร์หรือเนื้อหาอื่นใดที่ครอบคลุมโดย EULA ฉบับนี้ หากข้อกำหนดใดๆ ของ EULA นี้ถือว่าเป็นโมฆะ ไม่มีผล ไม่สามารถใช้บังคับได้ หรือผิดกฎหมาย ข้อกำหนดอื่นๆ จะยังคงใช้บังคับและมีผลบังคับใช้อย่างเต็มที่ 
