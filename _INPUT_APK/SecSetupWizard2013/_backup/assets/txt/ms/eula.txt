Perjanjian Lesen Pengguna Akhir untuk Perisian
PENTING. BACA DENGAN TELITI: Perjanjian Lesen Pengguna Akhir (“EULA”) ini ialah perjanjian undang-undang antara anda (sama ada individu atau entiti tunggal) dan Samsung Electronics Co., Ltd. (“Samsung”) untuk perisian, yang dimiliki Samsung dan syarikat sekutunya dan pembekal serta pelesen pihak ketiganya, yang mengiringi EULA ini, yang termasuk perisian komputer dan boleh merangkumi media, bahan bercetak, dokumentasi “dalam talian” atau elektronik berkaitan berhubungan penggunaan peranti ini oleh anda (“Perisian”).  
Peranti ini memerlukan penggunaan perisian yang dipramuat dalam operasi biasanya.  DENGAN MENGGUNAKAN PERANTI ATAU PERISIANNYA YANG DIPRAMUAT, ANDA MENERIMA TERMA EULA INI.  JIKA ANDA TIDAK MENERIMA TERMA INI, JANGAN GUNAKAN PERANTI ATAU PERISIAN.  
1. PEMBERIAN LESEN.  Samsung memberikan anda hak-hak berikut jika anda mematuhi semua terma dan syarat EULA ini: Anda boleh memasang, menggunakan, mengakses, memaparkan dan menjalankan satu salinan Perisian pada cakera keras tempatan atau media storan tetap yang lain pada satu komputer dan menggunakan Perisian pada satu komputer atau peranti mudah alih pada satu masa dan anda tidak boleh menyediakan Perisian dalam rangkaian di mana ia boleh digunakan oleh berbilang komputer pada masa yang sama. Anda boleh memuat satu salinan Perisian dalam bentuk boleh dibaca mesin untuk tujuan sandaran sahaja; asalkan salinan sandaran tersebut termasuk semua hak cipta atau notis proprietari lain yang terkandung dalam yang asal.
Item tertentu pada Perisian mungkin tertakluk kepada lesen sumber terbuka.  Peruntukkan lesen sumber terbuka mungkin mengatasi sesetengah terma dalam EULA ini.  Kami menyediakan lesen sumber terbuka berkenaan kepada anda pada seksyen Notis Undang-undang pada menu Tetapan peranti anda.
2. PENGEKALAN HAK DAN PEMILIKAN.  Samsung mengekalkan semua hak yang tidak diberikan kepada anda secara nyata dalam EULA ini. Perisian dilindungi oleh hak cipta dan undang-undang dan triti harta intelektual yang lain. Samsung atau pembekalnya memiliki hak, hak cipta dan hak harta intelektual yang lain dalam Perisian. Perisian ini dilesenkan, bukannya dijual.
3. PENGEHADAN HAK PENGGUNA AKHIR.  Anda tidak boleh membuat kejuruteraan berbalik, menyahkompil, menguraikan, atau sebaliknya cuba mencari kod sumber atau algoritma Perisian (kecuali dan hanya setakat aktiviti tersebut dibenarkan secara nyata oleh undang-undang berkenaan tanpa mengira pengehadan ini) atau mengubah suai, atau menyahdayakan sebarang ciri-ciri Perisian, atau mencipta hasil terbitan berdasarkan Perisian. Anda tidak boleh menyewa, memajak, meminjam, memberi secara sublesen atau menyediakan perkhidmatan pengehosan komersial dengan Perisian.
4. PERSETUJUAN KEPADA PENGGUNAAN DATA.  Anda bersetuju bahawa Samsung dan sekutunya boleh mengumpulkan dan menggunakan maklumat teknikal yang dikumpulkan sebagai sebahagian daripada perkhidmatan sokongan produk yang berkaitan dengan Perisian yang sediakan kepada anda, jika ada, seperti IMEI anda (nombor pengenalan unik peranti anda), nombor peranti, nama model, kod pelanggan, rakaman akses, versi perisian semasa peranti anda, MCC (Kod Mudah Alih Negara), MNC (Kod Rangkaian Mudah Alih). Samsung dan sekutunya boleh menggunakan maklumat ini secara mutlak untuk meningkatkan produk mereka atau menyediakan perkhidmatan atau teknologi yang disesuaikan kepada anda dan tidak akan mendedahkan maklumat ini dalam bentuk yang mengenalpasti anda secara peribadi.  Maklumat anda akan dikendalikan menurut Dasar Privasi Samsung pada setiap masa, yang boleh dilihat di: http://account.samsung.com/membership/pp.
5. KEMAS KINI PERISIAN. Samsung boleh memberikan anda atau menyediakan kepada anda kemas kini, naik taraf, tambahan dan komponen tambahan (jika ada) Perisian, termasuk pembaikan pepijat, naik taraf perkhidmatan (sebahagian atau seluruh), produk atau peranti dan kemas kini serta pembaikan bagi sebarang perisian yang dipasang sebelum ini (termasuk versi yang baru), (secara umumnya, “Kemas Kini”)selepas tarikh anda memperoleh salinan Perisian awalan anda untuk meningkatkan Perisian dan meningkatkan juga pengalaman pengguna anda dengan peranti anda. EULA ini diguna pakai pada semua dan sebarang komponen Kemas Kini yang akan diberikan kepada anda oleh Samsung selepas tarikh anda memperoleh salinan Perisian awalan anda, melainkan kami telah memberikan terma lain yang disertakan dengan Kemas Kini sebegini. Untuk menggunakan Perisian yang diberikan melalui Kemas Kini, anda mesti diberikan lesen Perisian yang dikenal pasti oleh Samsung bahawa layak untuk menerima Kemas Kini. Selepas Kemas Kini, anda tidak lagi menggunakan Perisian yang membentuk dasar Kelayakan Kemas Kini anda. Perisian yang telah dikemas kini mungkin ditambahkan fungsi baru, dan dalam sesetengah kes yang terhad, mungkin memadamkan fungsi yang sedia ada.
Memandangkan kemas kini akan tersedia secara umumnya, dalam sesetengah kejadian yang terhad, kemas kini Perisian hanya akan ditawarkan oleh pembawa rangkaian anda dan kemas kini Perisian sebegitu akan dipantau oleh hubungan berbentuk kontrak anda dengan pembekal rangkaian anda.
Dengan fungsi "Kemas Kini Automatik" diaktifkan (seperti dalam aturan di menu Kemas Kini Sistem atau menu Keselamatan di Aturan), peranti anda memuat turun beberapa Kemas Kini secara automatik dari masa ke semasa. Peranti anda akan, bagaimanapun, meminta kebenaran anda sebelum memasang apa-apa Kemas Kini. Walau bagaimanapun, memandangkan kepentingan menerima Kemas Kini untuk perisian keselamatan tepat pada masanya untuk mempertahankan terhadap ancaman baru, Kemas Kini itu boleh dimuat turun dan dipasang secara automatik. Kami mengesyorkan supaya anda memeriksa ketersediaan sebarang Kemas Kini baru secara berkala untuk penggunaan optimum peranti anda. Jika anda mahu mengelakkan sebarang penggunaan data rangkaian untuk muat turun Kemas Kini, maka anda perlu memilih "Wi-Fi Hanya" dalam Aturan.
6. Sesetengah ciri Perisian mungkin memerlukan peranti anda mempunyai akses kepada internet dan mungkin tertakluk kepada batasan yang dikenakan oleh pembekal rangkaian atau internet anda.  Melainkan peranti anda disambungkan ke internet menerusi sambungan Wi-Fi, Perisian akan mengaksesnya menerusi rangkaian mudah alih anda, yang mungkin membawa caj tambahan bergantung pada pelan pembayaran anda.  Selain itu, penggunaan sesetengah ciri Perisian oleh anda mungkin dipengaruhi mengikuti kesesuaian dan prestasi perkakasan peranti anda atau akses data. 
7. PEMINDAHAN PERISIAN.  Anda tidak boleh memindahkan EULA ini atau hak kepada Perisian yang diberikan dalam ini kepada mana-mana pihak ketiga melainkan ia berhubungan dengan jualan peranti mudah alih yang diiringi dengan Perisian. Dalam keadaan sedemikian, pemindahan mesti termasuk semua Perisian (termasuk semua bahagian komponen, media dan bahan bercetak, sebarang naik taraf dan EULA ini) dan anda tidak boleh menyimpan salinan Perisian. Pemindahan tidak boleh berbentuk pemindahan tidak langsung, seperti konsainan. Sebelum pemindahan, pengguna akhir yang menerima Perisian mesti bersetuju dengan semua terma EULA.
8. SEKATAN EKSPORT.  Anda memperakui bahawa Perisian tertakluk kepada sekatan eksport pelbagai negara. Anda bersetuju untuk mematuhi semua undang-undang antarabangsa dan nasional yang berkenaan dengan Perisian, termasuk semua undang-undang dan peraturan sekatan eksport yang berkenaan.   
9. PENAMATAN.  EULA ini berkuatkuasa sehingga ia ditamatkan. Hak anda di bawah Lesen ini akan ditamatkan secara automatik tanpa notis daripada Samsung jika anda gagal mematuhi sebarang terma dan syarat EULA ini. Selepas penamatan EULA ini, anda mesti menghentikan semua penggunaan Perisian dan memusnahkan semua salinan, penuh atau separa, Perisian.
10. Penafian Waranti.  MELAINKAN DINYATAKAN SECARA BERASINGAN DALAM WARANTI TERHAD NYATA BERTULIS YANG MENGIRINGI PERANTI ANDA, SEMUA PERISIAN YANG DISEDIAKAN SAMSUNG DENGAN PERANTI MUDAH ALIH INI (SAMA ADA DISERTAKAN DENGAN PERANTI, DIMUAT TURUN, ATAU SEBALIKNYA DIPEROLEH) DISEDIAKAN “SEPERTI SEDIA ADA” DAN PADA DASAR “BILA TERSEDIA”, TANPA SEBARANG JENIS WARANTI DARIPADA SAMSUNG, SAMA ADA NYATA ATAU TERSIRAT. SETAKAT SEPENUHNYA YANG BOLEH DI BAWAH UNDANG-UNDANG BERKENAAN, SAMSUNG MENAFIKAN SEMUA WARANTI NYATA, TERSIRAT, ATAU STATUTORI, TERMASUK TETAPI TIDAK TERHAD KEPADA WARANTI TERSIRAT KEBOLEHDAGANGAN, KUALITI YANG MEMUASKAN ATAU USAHA HASIL BUATAN BAIK, KESESUAIAN UNTUK TUJUAN TERTENTU, KEBOLEHPERCAYAAN ATAU KETERSEDIAAN, KETEPATAN, KETIADAAN VIRUS, PENGGUNAAN SENYAP, TIDAK MELANGGAR HAK PIHAK KETIGA ATAU PELANGGARAN HAK LAIN. SESETENGAH BIDANG KUASA TIDAK MEMBENARKAN PENGECUALIAN ATAU PENGEHADAN WARANTI TERSIRAT, MAKA PENGECUALIAN ATAU PENGEHADAN DI ATAS MUNGKIN TIDAK BERKENAAN DENGAN ANDA. TIADA NASIHAT ATAU MAKLUMAT, SAMA ADA SECARA LISAN ATAU BERTULIS, YANG DIPEROLEH OLEH ANDA DARIPADA SAMSUNG ATAU SEKUTUNYA BOLEH DIANGGAP MENGUBAH PENAFIAN INI OLEH SAMSUNG DARIPADA WARANTI BERKENAAN DENGAN PERISIAN, ATAU MENGHASILKAN SEBARANG JENIS WARANTI DARIPADA SAMSUNG. 
11. APLIKASI PIHAK KETIGA.  Sesetengah aplikasi pihak ketiga mungkin disertakan dengan, atau dimuat turun ke peranti mudah alih ini. Samsung tidak membuat sebarang perwakilan berkenaan dengan sebarang aplikasi ini. Memandangkan Samsung tiada kawalan terhadap aplikasi sedemikian, anda memperakui dan bersetuju bahawa Samsung tidak bertanggungjawab terhadap ketersediaan aplikasi sedemikian dan tidak bertanggungjawab atau libel terhadap sebarang kandungan, pengiklanan, produk, perkhidmatan, atau bahan lain pada atau tersedia daripada aplikasi sedemikian. Anda memperakui dan bersetuju secara nyata bahawa penggunaan aplikasi pihak ketiga adalah dalam risiko anda sepenuhnya dan bahawa keseluruhan risiko kualiti tidak memuaskan, prestasi, ketepatan dan usaha adalah risiko anda sendiri. Anda mempunyai pilihan untuk mengambil langkah berjaga-jaga bagi memastikan sebarang item yang anda memilih untuk digunakan bebas daripada item seperti virus, cecacing, kuda Trojan dan item lain yang bersifat membinasakan. Rujukan pada peranti mudah alih ini kepada sebarang nama, tanda, produk atau perkhidmatan sebarang pihak ketiga disediakan atas tujuan mutlak untuk kemudahan anda dan tidak melibatkan atau menandakan pengendorsan, penajaan, atau pengesyoran, atau bersekutu dengan pihak ketiga atau produk dan perkhidmatannya. Anda bersetuju bahawa Samsung tidak bertanggungjawab atau libel, secara langsung atau tidak langsung, untuk sebarang kerosakan atau kehilangan, termasuk tetapi tidak terhad kepada kerosakan peranti mudah alih atau kehilangan data, disebabkan atau didakwa disebabkan oleh, atau berhubungan dengan penggunaan atau pergantungan terhadap kandungan, produk, atau perkhidmatan pihak ketiga sedemikian yang tersedia pada atau menerusi sebarang aplikasi sedemikian. Anda memperakui dan bersetuju bahawa penggunaan sebarang aplikasi pihak ketiga ditadbir oleh Terma Penggunaan, Perjanjian Lesen, Dasar Privasi pembekal aplikasi pihak ketiga sedemikian atau sebarang perjanjian sedemikian dan bahawa sebarang maklumat atau data peribadi yang anda sediakan, sama ada secara sedar atau tidak, kepada pembekal aplikasi pihak ketiga sedemikian adalah tertakluk kepada dasar privasi pembekal aplikasi pihak ketiga tersebut, jika dasar tersebut wujud. SAMSUNG MENAFIKAN SEBARANG TANGGUNGJAWAB TERHADAP SEBARANG PENDEDAHAN MAKLUMAT ATAU SEBARANG AMALAN LAIN PEMBEKAL APLIKASI PIHAK KETIGA. SAMSUNG MENAFIKAN SECARA NYATA SEBARANG WARANTI BERKENAAN SAMA ADA MAKLUMAT PERIBADI ANDA DIRAKAM OLEH SEBARANG PEMBEKAL APLIKASI PIHAK KETIGA ATAU PENGGUNAAN MAKLUMAT PERIBADI TERSEBUT OLEH PEMBEKAL APLIKASI PIHAK KETIGA SEDEMIKIAN.
12. APLIKASI SAMSUNG.   Sesetengah aplikasi dan perkhidmatan Samsung mungkin disertakan dengan, atau dimuat turun ke peranti mudah alih ini.  Kebanyakan daripadanya memerlukan pendaftaran keahlian Samsung Services (“Samsung Account”) dan hak serta kewajipan anda akan ditetapkan dalam terma dan syarat dan dasar privasi Samsung Account yang berasingan.  Terdapat aplikasi dan perkhidmatan bukan Samsung Account yang memerlukan keizinan anda pada terma dan syarat dan dasar privasi berasingannya.  Anda memperakui dan bersetuju secara nyata bahawa penggunaan aplikasi dan perkhidmatan sedemikian oleh anda adalah tertakluk kepada terma dan syarat dan dasar privasi yang berkenaan.
13. Pengehadan Liabiliti.  SAMSUNG TIDAK BERTANGGUNGJAWAB TERHADAP SEBARANG JENIS KEROSAKAN YANG TIMBUL DARIPADA ATAU BERKENAAN DENGAN PENGGUNAAN ATAU TIDAK BERUPAYA MENGGUNAKAN PERISIAN ATAU SEBARANG APLIKASI PIHAK KETIGA, KANDUNGAN ATAU FUNGSINYA, TERMASUK TETAPI TIDAK TERHAD KEPADA KEROSAKAN YANG DISEBABKAN ATAU BERKAITAN DENGAN RALAT, PENGECUALIAN, GANGGUAN, KECACATAN, KELEWATAN DALAM OPERASI ATAU TRANSMISI, VIRUS KOMPUTER, KEGAGALAN BERSAMBUNG, CAJ RANGKAIAN, PEMBELIAN DALAM APLIKASI, DAN SEMUA KERUGIAN LANGSUNG, TIDAK LANGSUNG, KHAS, SAMPINGAN, BERBENTUK TELADAN ATAU KEROSAKAN LANJUTAN WALAUPUN SAMSUNG TELAH DINASIHATI MENGENAI KEMUNGKINAN KEROSAKAN SEDEMIKIAN. SESETENGAH BIDANG KUASA TIDAK MEMBENARKAN PENGECUALIAN ATAU PENGEHADAN KEROSAKAN SAMPINGAN ATAU LANJUTAN, MAKA PENGECUALIAN ATAU PENGEHADAN DI ATAS MUNGKIN TIDAK BERKENAAN DENGAN ANDA. WALAU APA PUN PERKARA DI ATAS, LIABILITI PENUH SAMSUNG ELECTRONICS CO.’S KEPADA ANDA UNTUK SEMUA KERUGIAN, KEROSAKAN, YANG DISEBABKAN OLEH TINDAKAN, TERMASUK TETAPI TIDAK TERHAD KEPADA YANG BERDASARKAN KONTRAK, TORT, ATAU SEBALIKNYA, TIMBUL DARIPADA PENGGUNAAN PERISIAN ATAU APLIKASI PIHAK KETIGA PADA PERANTI MUDAH ALIH INI OLEH ANDA, ATAU SEBARANG PERUNTUKKAN LAIN EULA INI, TIDAK BOLEH MELEBIHI AMAUN KHUSUS YANG DIBAYAR PEMBELI UNTUK PERANTI MUDAH ALIH INI ATAU SEBARANG APLIKASI PIHAK KETIGA SEDEMIKIAN YANG DISERTAKAN DENGAN PERANTI MUDAH ALIH INI. PENGEHADAN, PENGECUALIAN DAN PENAFIAN DI ATAS (TERMASUK SEKSYEN 10, 11, 12 DAN 13) HENDAKLAH DIGUNAKAN SETAKAT MAKSIMUM YANG DIBENARKAN OLEH UNDANG-UNDANG BERKENAAN, WALAUPUN SEBARANG REMEDI GAGAL DALAM TUJUAN PENTINGNYA.
14. UNDANG-UNDANG BERKENAAN.  EULA ini ditadbir oleh undang-undang bidang kuasa di mana anda menetap, tanpa mengira sebarang konflik peruntukkan undang-undang. EULA ini tidak boleh ditadbir oleh Konvensyen Kontrak Jualan Barangan Antarabangsa PBB, penggunaannya dikecualikan secara nyata. 
15. PENYELESAIAN PERTIKAIAN.  
Jika pertikaian, kontroversi atau perbezaan pendapat yang timbul dalam sebarang cara dari EULA ini atau penggunaan Perisian oleh anda tidak diselesaikan secara adil, ia akan dirujuk kepada bidang kuasa tidak eksklusif di mahkamah dalam bidang kuasa yang anda menetap.  Tidak mengira perkara di atas, Samsung boleh memohon untuk remedi injunksi (atau jenis relief undang-undang segera yang setara) dalam sebarang bidang kuasa. 
16. KESELURUHAN PERJANJIAN; KEBOLEHASINGAN. EULA ini ialah keseluruhan perjanjian antara anda dan Samsung yang berkaitan dengan Perisian dan mengatasi semua komunikasi, cadangan dan perwakilan lisan atau bertulis terdahulu atau semasa yang berkaitan dengan Perisian atau sebarang perkara lain yang diliputi EULA ini. Jika sebarang peruntukan EULA ini didapati terbatal, tidak sah, tidak boleh dikuatkuasakan atau haram, peruntukan lain akan terus berkuatkuasa sepenuhnya. 
