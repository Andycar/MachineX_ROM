Վերջնական օգտվողի լիցենզիոն համաձայնագիր Ծրագրակազմի համար

ԿԱՐԵՎՈՐ Է: ԿԱՐԴԱՑԵՔ ՈՒՇԱԴԻՐ. Այս Վերջնական օգտվողի լիցենզիոն համաձայնագիրը (End User License Agreement, “EULA”) իրավաբանական համաձայնագիր է Ձեր (անհատ կամ ինքնուրույն տնտեսվարող սուբյեկտ) և Samsung Electronics Co., Ltd. (“Samsung”) ընկերության միջև ծրագրակազմի համար, որի սեփականատերերը Samsung-ն է և իր դուստր ձեռնարկությունները և երրորդ կողմ հանդիսացող մատակարարներն ու լիցենզատուները, և որը ուղեկցում է այս EULA համաձայնագրին ու ներառում է համակարգչային ծրագրակազմ և կարող է ներառել առնչվող միջոցներ, տպագիր նյութեր, «առցանց» կամ էլեկտրոնային փաստաթղթեր՝ կապված Ձեր կողմից այս սարքի օգտագործման հետ («Ծրագրակազմ»): 

Այս սարքը պահանջում է նախաբեռնված ծրագրակազմի օգտագործում իր նորմալ աշխատանքային պայմաններում: ՍԱՐՔԸ ԿԱՄ ԻՐ ՆԱԽԱԲԵՌՆՎԱԾ ԾՐԱԳՐԱԿԱԶՄԸ ՕԳՏԱԳՈՐԾԵԼՈՎ՝ ԴՈՒՔ ԸՆԴՈՒՆՈՒՄ ԵՔ ԱՅՍ EULA ՀԱՄԱՁԱՅՆԱԳՐԻ ՊԱՅՄԱՆՆԵՐԸ: ԵԹԵ ԱՅՍ ՊԱՅՄԱՆՆԵՐԸ ՉԵՔ ԸՆԴՈՒՆՈՒՄ, ՄԻ ՕԳՏԱԳՈՐԾԵՔ ՍԱՐՔԸ ԿԱՄ ԾՐԱԳՐԱԿԱԶՄԸ: 

1. ԼԻՑԵՆԶԻԱՅԻ ՇՆՈՐՀՈՒՄ. Samsung ընկերությունը Ձեզ շնորհում է հետևյալ իրավունքները՝ պայմանով, որ Դուք կատարում եք այս EULA համաձայնագրի բոլոր դրույթները և պայմանները. Դուք կարող եք տեղադրել, օգտագործել, մուտք գործել, ցուցադրել և գործարկել Ծրագրակազմի մեկ օրինակ մեկ համակարգչի տեղային կոշտ սկավառակի (սկավառակների) կամ այլ մշտական տվյալների կրիչների վրա և Ծրագրակազմն օգտագործել միաժամանակ ընդամենը մեկ համակարգչում կամ շարժական սարքում, և Դուք իրավունք չունեք Ծրագրակազմը մատչելի դարձնելու ցանցում, որտեղ այն կարող է միաժամանակ օգտագործվել բազմաթիվ համակարգիչների կողմից: Դուք իրավունք ունեք ստեղծելու Ծրագրակազմի մեկ պատճեն համակարգչով մշակելի ձևաչափով՝ միայն կրկնօրինակման նպատակներով՝ պայմանով, որ կրկնօրինակ պատճենը պետք է ներառի բնօրինակում պարունակվող բոլոր ծանուցումները հեղինակային իրավունքի և այլ սեփականության իրավունքների մասին:

Հնարավոր է, որ Ծրագրակազմի որոշ տարրեր պահանջեն բաց սկզբնական կոդով լիցենզիաներ: Բաց սկզբնական կոդով լիցենզիայի դրույթները կարող են իրավաբանական ուժից զրկել այս EULA համաձայնագրի որոշ պայմաններ: Մենք կիրառելի բաց սկզբնական կոդով լիցենզիաները Ձեզ հասանելի ենք դարձնում Ձեր սարքի Դրվածքների «Իրավական ծանուցումներ» բաժնում: 

2. ԻՐԱՎՈՒՆՔՆԵՐԻ ԵՎ ՍԵՓԱԿԱՆՈՒԹՅԱՆ ՊԱՀՊԱՆՈՒՄ. Samsung-ը պահպանում է բոլոր իրավունքները, որոնք ուղղակիորեն շնորհված չեն Ձեզ այս EULA համաձայնագրում: Ծրագրակազմը պաշտպանված է հեղինակային իրավունքի և մտավոր սեփականության այլ իրավունքների մասին օրենքներով ու պայմանագրերով: Samsung-ը կամ իր մատակարարները հանդիսանում են Ծրագրակազմի անվանման, հեղինակային իրավունքի և մտավոր սեփականության այլ իրավունքների սեփականատերը: Ծրագրակազմը արտոնագրված է, ոչ թե վաճառված:

3. ՎԵՐՋՆԱԿԱՆ ՕԳՏՎՈՂՆԵՐԻ ԻՐԱՎՈՒՆՔՆԵՐԻ ՍԱՀՄԱՆԱՓԱԿՈՒՄՆԵՐ. Դուք իրավունք չունեք կատարելու հակադարձ նախագծում, ապակազմարկելու, ապասարելու կամ այլ կերպ փորձելու հայտնաբերել Ծրագրակազմի սկզբնական կոդը կամ ալգորիթմները (բացի այն դեպքերից և միայն այն դեպքերում, երբ այդպիսի գործունեությունը հստակորեն թույլատրված է կիրառելի օրենսդրությամբ, որը չի հակասում այս սահմանափակմանը), կամ փոփոխելու կամ կասեցնելու Ծրագրակազմի որևէ գործառական հնարավորություն կամ Ծրագրակազմի հիման վրա ստեղծելու ածանցյալ աշխատանքներ: Դուք իրավունք չունեք Ծրագրակազմը վարձույթով տալու, վարձակալության տալու, փոխառության տալու, ենթաարտոնագրելու կամ Ծրագրակազմի հետ կապված տեղեկատվության տեղաբաշխման ծառայություններ մատուցելու առևտրային նպատակներով:

4. ՏՎՅԱԼՆԵՐՆ ՕԳՏԱԳՈՐԾԵԼՈՒ ՀԱՄԱՁԱՅՆՈՒԹՅՈՒՆ. Դուք համաձայն եք, որ Samsung ընկերությունը և իր դուստր ձեռնարկությունները կարող են հավաքել և օգտագործել տեխնիկական տեղեկատվություն, որը հավաքվում է Ձեզ տրամադրված Ծրագրակազմին առնչվող տեխնիկական աջակցության ծառայությունների շրջանակներում, եթե այդպիսիք կան, օրինակ՝ IMEI (Ձեր սարքի եզակի նույնականացման համարը), սարքի համարը, մոդելի անվանումը, հաճախորդի ծածկագիրը, մուտքի գրանցումը, սարքի ընթացիկ ծրագրակազմի վարկածը, երկրի կոդը շարժական կապի համակարգում (Mobile Country Code, MCC), շարժական կապի ցանցի կոդը (Mobile Network Code, MNC): Samsung ընկերությունը և իր դուստր ձեռնարկությունները իրավունք ունեն այս տեղեկատվությունն օգտագործելու բացառապես իրենց արտադրանքների կատարելագործման կամ Ձեզ հարմարեցված ծառայությունների կամ տեխնոլոգիաների տրամադրման նպատակով և այդ տեղեկությունները չեն բացահայտի այնպիսի տեսքով, որը կնույնացնի Ձեր անձի ինքնությունը: Ձեր տեղեկությունները միշտ օգտագործվելու են Samsung-ի Գաղտնիության քաղաքականության համաձայն, որը կարելի է դիտել հետևյալ հասցեում՝ http://account.samsung.com/membership/pp:

5. ԾՐԱԳՐԱԿԱԶՄԻ ԹԱՐՄԱՑՈՒՄՆԵՐ. Samsung-ը կարող է Ձեր Ծրագրակազմի սկզբնական օրինակի ձեռքբերման թվականից հետո Ձեզ տրամադրել կամ հասանելի դարձնել Ծրագրակազմի թարմացումներ, արդիացումներ, հավելվածներ և գործառական հնարավորությունների ընդլայնման բաղադրիչներ (եթե այդպիսիք կան), ներառյալ սխալների շտկումներ, ծառայության արդիացումներ (մասամբ կամ ամբողջովին), արտադրանքներ կամ սարքեր և նախկինում տեղադրված ցանկացած ծրագրակազմերի թարմացումներ և ընդլայնումներ (ներառյալ բոլորովին նոր վարկածները) (հավաքականորեն՝ "Թարմացում"), որպեսզի բարելավի Ծրագրակազմը և արդյունքում հարստացնի սարքով աշխատելու Ձեր փորձը: Այս EULA համաձայնագիրը գործում է Թարմացման բոլոր և ցանկացած բաղադրիչների համար, որոնք Samsung-ը կարող է Ձեզ տրամադրել կամ հասանելի դարձնել Ձեր Ծրագրակազմի սկզբնական օրինակի ձեռքբերման թվականից հետո, եթե այլ պայմաններ չենք ներկայացնում այդպիսի Թարմացման հետ միասին: Թարմացման միջոցով տրամադրված Ծրագրակազմից օգտվելու համար Դուք նախ պետք է արտոնագրվեք Ծրագրակազմի համար, որը Samsung-ը ճանաչել է որպես Թարմացման պայմաններին համապատասխանող: Թարմացումից հետո այլևս չեք կարողանա օգտագործել Ծրագրակազմը, որը հիմք է ծառայել Թարմացման պայմաններին համապատասխանության համար: Ծրագրակազմի թարմացված վարկածը կարող է ավելացնել նոր գործառույթներ և որոշ սահմանափակ դեպքերում վերացնել գոյություն ունեցող գործառույթները:

Թեև Թարմացումն, ընդհանուր առմամբ, մատչելի կլինի, որոշ սահմանափակ հանգամանքներում Ծրագրակազմի թարմացումները կառաջարկվեն միայն Ձեր ցանցի օպերատորի կողմից, և Ծրագրակազմի այդպիսի թարմացումները կկարգավորվեն ցանցի օպերատորի հետ ունեցած Ձեր պայմանագրային հարաբերություններով:

Երբ "Ինքնաբերաբար թարմացում" գործառույթն ընձեռված է (ինչպես կանխադրվածքում, որը գտնվում է Դրվածքների "Համակարգի թարմացում" ընտրացանկում կամ "Անվտանգություն" ընտրացանկում), Ձեր սարքը ժամանակ առ ժամանակ ինքնաբերաբար կներբեռնի որոշ Թարմացումներ: Սակայն սարքը, նախքան որևէ Թարմացում տեղադրելը, կհարցնի Ձեր համաձայնությունը: Սակայն, հաշվի առնելով նոր սպառնալիքների դեմ պաշտպանվելու նպատակով տվյալների պաշտպանության ծրագրային միջոցների ժամանակին կատարվող Թարմացումների կարևորությունը, այդպիսի Թարմացումը կարող է ներբեռնվել և տեղադրվել ինքնաբերաբար: Մենք խորհուրդ ենք տալիս պարբերաբար ստուգել ցանկացած նոր Թարմացումների առկայությունը, որպեսզի լավագույնս օգտագործեք Ձեր սարքը: Եթե ուզում եք խուսափել Թարմացման ներբեռնումների համար ցանցային տվյալների օգտագործումից, ուրեմն պետք է Դրվածքներում ընտրեք "Միայն Wi-Fi" տարբերակը

6. Հնարավոր է՝ Ծրագրակազմի որոշ գործառական հնարավորություններ պահանջեն, որ Ձեր սարքը ինտերնետի մուտք ունենա, և դրանք կարող են ենթակա լինել ցանցային կամ ինտերնետային ծառայության մատակարարի կողմից դրված սահմանափակումներին: Եթե սարքը ինտերնետին միացված չէ Wi-Fi կապի միջոցով, Ծրագրակազմը մուտք կգործի շարժական կապի ցանցի միջոցով, ինչը կարող է լրացուցիչ վճարների հանգեցնել՝ կախված Ձեր վճարային պլանից: Բացի այդ, Ծրագրակազմի որոշ գործառական հնարավորությունների օգտագործման վրա կարող են ազդել Ձեր սարքակազմի կամ տվյալների մուտքի պիտանիությունն ու աշխատանքային բնութագիրը: 

7. ԾՐԱԳՐԱԿԱԶՄԻ ՓՈԽԱՆՑՈՒՄ. Դուք իրավունք չունեք այս EULA համաձայնագիրը կամ սույն փաստաթղթում Ծրագրակազմի նկատմամբ տրված իրավունքները փոխանցելու որևէ երրորդ անձի, եթե դա կապված չէ այն շարժական սարքի վաճառքի հետ, որում ներառված է Ծրագրակազմը: Այդ դեպքում փոխանցումը պետք է ներառի Ծրագրակազմն ամբողջովին (ներառյալ բոլոր բաղադրիչ մասերը, միջոցները և տպագիր նյութերը, բոլոր արդիացումները, այս EULA համաձայնագիրը), և Դուք իրավունք չունեք պահելու Ծրագրակազմի որևէ պատճեն: Փոխանցումը չի կարող լինել անուղղակի փոխանցում, ինչպիսին է փոխադրագիրը: Ծրագրակազմը ստացող վերջնական օգտվողը պետք է նախքան փոխանցումն ընդունի EULA համաձայնագրի բոլոր պայմանները:

8. ԱՐՏԱՀԱՆՄԱՆ ՍԱՀՄԱՆԱՓԱԿՈՒՄՆԵՐ. Դուք ընդունում եք, որ Ծրագրակազմը ենթակա է տարբեր երկրների արտահանման սահմանափակումներին: Դուք համաձայն եք պահպանել բոլոր կիրառելի միջազգային և ազգային օրենքները, որոնք գործում են Ծրագրակազմի նկատմամբ, ներառյալ արտահանման սահմանափակումների մասին բոլոր կիրառելի օրենքներն ու կանոնակարգերը: 

9. ՀԱՄԱՁԱՅՆԱԳՐԻ ԴԱԴԱՐԵՑՈՒՄ. Այս EULA համաձայնագիրն ուժի մեջ է մինչև դադարեցումը: Սույն Լիցենզիայով Ձեզ տրված իրավունքները կդադարեն ինքնաբերաբար՝ առանց Samsung-ի ծանուցման, եթե չկատարեք այս EULA համաձայնագրի որևէ դրույթ կամ պայման: Այս EULA համաձայնագրի դադարեցումից հետո Դուք պետք է ամբողջովին դադարեցնեք Ծրագրակազմի օգտագործումն ու ոչնչացնեք Ծրագրակազմի բոլոր ամբողջական կամ մասնակի օրինակները:

10. Հրաժարում Երաշխիքից. ԵԹԵ ԱՌԱՆՁԻՆ ՆՇՎԱԾ ՉԷ ՁԵՐ ՍԱՐՔԻՆ ԿՑՎԱԾ ԳՐԱՎՈՐ ՀՍՏԱԿՈՐԵՆ ՁԵՎԱԿԵՐՊՎԱԾ ՍԱՀՄԱՆԱՓԱԿ ԵՐԱՇԽԻՔԻ ՄԵՋ, ԱՄԲՈՂՋ ԾՐԱԳՐԱԿԱԶՄԸ, ՈՐՆ ԱՅՍ ՇԱՐԺԱԿԱՆ ՍԱՐՔԻ ՀԵՏ ՏՐԱՄԱԴՐՈՒՄ Է SAMSUNG ԸՆԿԵՐՈՒԹՅՈՒՆԸ (ԱՆԿԱԽ ԱՅՆ ՀԱՆԳԱՄԱՆՔԻՑ՝ ԴԱ ՏՐՎԱԾ Է ՍԱՐՔԻ ՀԵՏ, ՆԵՐԲԵՌՆՎԱԾ Է, ԹԵ ԱՅԼ ԿԵՐՊ ՁԵՌՔ ԲԵՐՎԱԾ), ՏՐՎՈՒՄ Է «ԻՆՉՊԵՍ ԿԱ» ԵՎ «ԸՍՏ ԱՌԿԱՅՈՒԹՅԱՆ» ՀԻՄՈՒՆՔՈՎ՝ ԱՌԱՆՑ SAMSUNG-Ի ԿՈՂՄԻՑ ՈՐԵՎԷ ՏԵՍԱԿԻ ԲԱՑԱՀԱՅՏ ԿԱՄ ԵՆԹԱԴՐՅԱԼ ԵՐԱՇԽԻՔԻ: ԿԻՐԱՌԵԼԻ ՕՐԵՆՍԴՐՈՒԹՅԱՆ ՀԱՄԱՁԱՅՆ ՍԱՀՄԱՆՎԱԾ ԲՈԼՈՐ ՀՆԱՐԱՎՈՐ ԴԵՊՔԵՐՈՒՄ SAMSUNG ԸՆԿԵՐՈՒԹՅՈՒՆԸ ՀՐԱԺԱՐՎՈՒՄ Է ԲՈԼՈՐ ԵՐԱՇԽԻՔՆԵՐԻՑ՝ ԲԱՑԱՀԱՅՏ, ԵՆԹԱԴՐՅԱԼ ԿԱՄ ՕՐԵՆՔՈՎ ՍԱՀՄԱՆՎԱԾ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿՎԵԼՈՎ, ՎԱՃԱՌՔԻ ՊԻՏԱՆԵԼԻՈՒԹՅԱՆ, ՀՄՈՒՏ ԿԱՏԱՐՄԱՆ ԲԱՎԱՐԱՐ ՈՐԱԿԻ, ՈՐՈՇԱԿԻ ՆՊԱՏԱԿԻ ՀԱՄԱՐ ՊԻՏԱՆԻՈՒԹՅԱՆ, ՀՈՒՍԱԼԻՈՒԹՅԱՆ ԿԱՄ ՀԱՍԱՆԵԼԻՈՒԹՅԱՆ, ՃՇԳՐՏՈՒԹՅԱՆ, ՎԻՐՈՒՍՆԵՐԻ ԲԱՑԱԿԱՅՈՒԹՅԱՆ, ՀԱՆԳԻՍՏ ՏԻՐԱՊԵՏՄԱՆ ԵՎ ՕԳՏԱԳՈՐԾՄԱՆ, ԵՐՐՈՐԴ ԿՈՂՄ ՀԱՆԴԻՍԱՑՈՂ ԱՆՁԱՆՑ ԻՐԱՎՈՒՆՔՆԵՐԻ ՉԽԱԽՏՄԱՆ ԿԱՄ ԱՅԼ ԻՐԱՎՈՒՆՔՆԵՐԻ ԽԱԽՏՄԱՆ ԵՆԹԱԴՐՅԱԼ ԵՐԱՇԽԻՔՆԵՐԸ: ՈՐՈՇ ԻՐԱՎԱԿԱՆ ՀԱՄԱԿԱՐԳԵՐ ՉԵՆ ԹՈՒՅԼԱՏՐՈՒՄ ԵՆԹԱԴՐՅԱԼ ԵՐԱՇԽԻՔՆԵՐԻ ԲԱՑԱՌՈՒԹՅՈՒՆՆԵՐ ԿԱՄ ՍԱՀՄԱՆԱՓԱԿՈՒՄՆԵՐ, ՈՒՍՏԻ ՀՆԱՐԱՎՈՐ Է, ՈՐ ՎԵՐԸ ՇԱՐԱԴՐՎԱԾ ԲԱՑԱՌՈՒԹՅՈՒՆՆԵՐԸ ԿԱՄ ՍԱՀՄԱՆԱՓԱԿՈՒՄՆԵՐԸ ԿԻՐԱՌԵԼԻ ՉԼԻՆԵՆ ՁԵՐ ՆԿԱՏՄԱՄԲ: ՈՉ ՄԻ ԽՈՐՀՈՒՐԴ ԿԱՄ ՏԵՂԵԿԱՏՎՈՒԹՅՈՒՆ՝ ԼԻՆԻ ԴԱ ԲԱՆԱՎՈՐ, ԹԵ ԳՐԱՎՈՐ, ՈՐԸ ՍՏԱՑԵԼ ԵՔ SAMSUNG-ԻՑ ԿԱՄ ԻՐ ԴՈՒՍՏՐ ՁԵՌՆԱՐԿՈՒԹՅՈՒՆՆԵՐԻՑ, ՉԻ ՀԱՄԱՐՎԻ SAMSUNG-Ի՝ ԾՐԱԳՐԱԿԱԶՄԻՆ ՎԵՐԱԲԵՐՈՂ ԵՐԱՇԽԻՔԻՑ ՀՐԱԺԱՐՈՒՄԸ ՓՈՓՈԽՈՂ, ԿԱՄ ՉԻ ՍՏԵՂԾԻ ՈՐԵՎԷ ՏԵՍԱԿԻ ՈՐԵՎԷ ԵՐԱՇԽԻՔ SAMSUNG-Ի ԿՈՂՄԻՑ: 

11. ԵՐՐՈՐԴ ԱՆՁԱՆՑ ԾՐԱԳՐԱՅԻՆ ՀԱՎԵԼՎԱԾՆԵՐ. Հնարավոր է, որ երրորդ անձանց պատկանող որոշ ծրագրային հավելվածներ ներառվեն այս շարժական սարքի հետ կամ ներբեռնվեն սարքի մեջ: Samsung-ը որևէ կերպ չի ներկայացնում այս ծրագրերից որևէ մեկը: Քանի որ Samsung-ը վերահսկողություն չունի այդպիսի ծրագրերի վրա, Դուք ընդունում և համաձայն եք, որ Samsung-ը պատասխանատու չէ այդպիսի ծրագրերի մատչելիության համար և պատասխանատու կամ պարտավոր չէ այդպիսի ծրագրերում կամ այդպիսի ծրագրերից հասանելի որևէ բովանդակության, գովազդի, արտադրանքների, ծառայությունների կամ այլ նյութերի համար: Դուք հստակորեն ընդունում և համաձայն եք, որ երրորդ անձանց ծրագրերից օգտվելը Ձեր սեփական պատասխանատվության խնդիրն է, և որ Դուք եք կրում անբավարար որակի, արտադրողականության, ճշգրտության և աշխատանքի ամբողջ ռիսկը: Դուք Ձեր հայեցողությամբ եք որոշում նախազգուշական միջոցներ ձեռնարկել՝ ապահովելու, որ ինչ էլ ընտրեք օգտագործման համար, այն զերծ է այնպիսի տարրերից, ինչպիսիք են վիրուսները, «որդերը», «տրոյական ձիերը» և այլ վնասաբեր տարրեր: Այս շարժական սարքում ցանկացած երրորդ անձանց ցանկացած անուններին, ապրանքանիշերին, արտադրանքներին կամ ծառայություններին կատարվող հղումները արվում են բացառապես Ձեր հարմարության համար և չեն հանդիսանում կամ ենթադրում համագործակցություն որևէ երրորդ անձի հետ կամ նրա արտադրանքների և ծառայությունների հավաստագրում, հովանավորություն կամ երաշխավորություն: Դուք համաձայն եք, որ Samsung-ն ուղղակիորեն կամ անուղղակիորեն պատասխանատվություն կամ պարտավորություն չի կրում երրորդ անձանց պատկանող որևէ այդպիսի ծրագրում կամ ծրագրի միջոցով հասանելի որևէ բովանդակության, արտադրանքների կամ ծառայությունների օգտագործումից կամ վստահումից առաջացած կամ օգտագործման կամ վստահման հետ կապված կամ ենթադրվող որևէ վնասի կամ կորստի համար, ներառյալ, բայց չսահմանափակվելով, շարժական սարքին հասցված որևէ վնաս կամ տվյալների կորուստ: Դուք ընդունում և համաձայն եք, որ ցանկացած երրորդ անձի ծրագրի օգտագործումը կարգավորվում է այդպիսի երրորդ անձի ծրագրի մատակարարի Օգտագործման պայմաններով, Լիցենզիոն համաձայնագրով, Գաղտնիության քաղաքականությամբ կամ այլ համաձայնագրով, և որ ցանկացած տեղեկություններ կամ անձնական տվյալներ, որոնք գիտակցաբար կամ անգիտակցաբար տրամադրում եք այդպիսի երրորդ անձի ծրագրի մատակարարին, ենթակա կլինի երրորդ անձի ծրագրի մատակարարի գաղտնիության քաղաքականության դրույթներին, եթե այդպիսի քաղաքականություն գոյություն ունի: SAMSUNG-Ը ՀՐԱԺԱՐՎՈՒՄ Է ՈՐԵՎԷ ՊԱՏԱՍԽԱՆԱՏՎՈՒԹՅՈՒՆԻՑ ՈՐԵՎԷ ՏԵՂԵԿԱՏՎՈՒԹՅԱՆ ԲԱՑԱՀԱՅՏՄԱՆ ԿԱՄ ՈՐԵՎԷ ԵՐՐՈՐԴ ԱՆՁԻ ԾՐԱԳՐԻ ՄԱՏԱԿԱՐԱՐԻ ԱՅԼ ԳՈՐԾԵԼԱԿԵՐՊԵՐԻ ՀԱՄԱՐ: SAMSUNG-Ը ՀՍՏԱԿՈՐԵՆ ՀՐԱԺԱՐՎՈՒՄ Է ՈՐԵՎԷ ԵՐԱՇԽԻՔԻՑ՝ ԿԱՊՎԱԾ ԱՅՆ ՀԱՆԳԱՄԱՆՔԻ ՀԵՏ, ԹԵ ԱՐԴՅՈՔ ՁԵՐ ԱՆՁՆԱԿԱՆ ՏԵՂԵԿՈՒԹՅՈՒՆՆԵՐԸ ԶԱՎԹՎԵԼ ԵՆ ՈՐԵՎԷ ԵՐՐՈՐԴ ԱՆՁԻ ԾՐԱԳՐԻ ՄԱՏԱԿԱՐԱՐԻ ԿՈՂՄԻՑ, ԿԱՄ՝ ԿԱՊՎԱԾ ՕԳՏԱԳՈՐԾՄԱՆ ՀԵՏ, ՈՐՈՒՄ ԱՅԴՊԻՍԻ ԱՆՁՆԱԿԱՆ ՏԵՂԵԿՈՒԹՅՈՒՆՆԵՐԸ ԿԱՐՈՂ ԵՆ ՏԵՂԱԴՐՎԵԼ ԵՐՐՈՐԴ ԱՆՁԻ ԾՐԱԳՐԻ ՄԱՏԱԿԱՐԱՐԻ ԿՈՂՄԻՑ:

12. SAMSUNG ԸՆԿԵՐՈՒԹՅԱՆ ԾՐԱԳՐԱՅԻՆ ՀԱՎԵԼՎԱԾՆԵՐԸ. Samsung ընկերության որոշ ծրագրեր և ծառայություններ կարող են ներառված լինել կամ ներբեռնվել այս շարժական սարքի մեջ: Դրանցից շատերը պահանջում են Samsung-ի Ծառայությունների անդամակցության գրանցում («Samsung հաշիվ»), և Ձեր իրավունքներն ու պարտականությունները կշարադրվեն առանձին Samsung հաշվի դրույթներում և պայմաններում ու գաղտնիության քաղաքականության մեջ: Գոյություն ունեն ոչ Samsung հաշվի ծրագրեր ու ծառայություններ, որոնք պահանջում են Ձեր համաձայնությունը իրենց առանձին դրույթներին և պայմաններին ու գաղտնիության քաղաքականություններին: Դուք հստակորեն ընդունում և համաձայն եք, որ Ձեր կողմից այդպիսի ծրագրերի ու ծառայությունների օգտագործումը ենթակա է լինելու կիրառելի դրույթներին և պայմաններին ու գաղտնիության քաղաքականություններին:

13. Պատասխանատվության սահմանափակում. SAMSUNG-Ը ՊԱՏԱՍԽԱՆԱՏՎՈՒԹՅՈՒՆ ՉԻ ԿՐՈՒՄ ՈՐԵՎԷ ՏԵՍԱԿԻ ՎՆԱՍՆԵՐԻ ՀԱՄԱՐ, ՈՐՈՆՔ ԱՌԱՋԱՆՈՒՄ ԵՆ ԿԱՄ ՎԵՐԱԲԵՐՈՒՄ ԵՆ ԾՐԱԳՐԱԿԱԶՄԻ ԿԱՄ ՈՐԵՎԷ ԵՐՐՈՐԴ ԱՆՁԻ ԾՐԱԳՐԻ, ԴՐԱ ԲՈՎԱՆԴԱԿՈՒԹՅԱՆ ԿԱՄ ԳՈՐԾԱՌՈՒՅԹՆԵՐԻ ՕԳՏԱԳՈՐԾՄԱՆԸ ԿԱՄ ՕԳՏԱԳՈՐԾՄԱՆ ԱՆՀՆԱՐԻՆՈՒԹՅԱՆԸ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿՎԵԼՈՎ, ՍԽԱԼՆԵՐԻ, ԲԱՑԹՈՂՈՒՄՆԵՐԻ, ԸՆԴՀԱՏՈՒՄՆԵՐԻ, ԹԵՐՈՒԹՅՈՒՆՆԵՐԻ, ԱՇԽԱՏԱՆՔԻ ԿԱՄ ՀԱՂՈՐԴՄԱՆ ՈՒՇԱՑՄԱՆ, ՀԱՄԱԿԱՐԳՉԱՅԻՆ ՎԻՐՈՒՍԻ, ԿԱՊ ՀԱՍՏԱՏԵԼՈՒ ԱՆԿԱՐՈՂՈՒԹՅԱՆ, ՑԱՆՑԻ ՎՃԱՐՆԵՐԻ, ՆԵՐԾՐԱԳՐԱՅԻՆ ԳՆՈՒՄՆԵՐԻ ՊԱՏՃԱՌՈՎ ԱՌԱՋԱՑԱԾ ԿԱՄ ԴՐԱՆՑ ՀԵՏ ԿԱՊՎԱԾ ՎՆԱՍՆԵՐԻ ԵՎ ՑԱՆԿԱՑԱԾ ԱՅԼ ՈՒՂՂԱԿԻ, ԱՆՈՒՂՂԱԿԻ, ՀԱՏՈՒԿ, ՊԱՏԱՀԱԿԱՆ, ՏԻՊԱԿԱՆ ԿԱՄ ՀԵՏԵՎԱՆՔԱՅԻՆ ՎՆԱՍՆԵՐԻ ՀԱՄԱՐ, ՆՈՒՅՆԻՍԿ ԵԹԵ SAMSUNG-Ը ՏԵՂԵԿԱՑՎԱԾ ԼԻՆԻ ԱՅԴՊԻՍԻ ՎՆԱՍՆԵՐԻ ՀՆԱՐԱՎՈՐՈՒԹՅԱՆ ՄԱՍԻՆ: ՈՐՈՇ ԻՐԱՎԱԿԱՆ ՀԱՄԱԿԱՐԳԵՐ ՉԵՆ ԹՈՒՅԼԱՏՐՈՒՄ ՊԱՏԱՀԱԿԱՆ ԿԱՄ ՀԵՏԵՎԱՆՔԱՅԻՆ ՎՆԱՍՆԵՐԻ ԲԱՑԱՌՈՒԹՅՈՒՆ ԿԱՄ ՍԱՀՄԱՆԱՓԱԿՈՒՄ, ՈՒՍՏԻ ՀՆԱՐԱՎՈՐ Է, ՈՐ ՎԵՐԸ ՇԱՐԱԴՐՎԱԾ ԲԱՑԱՌՈՒԹՅՈՒՆՆԵՐԸ ԿԱՄ ՍԱՀՄԱՆԱՓԱԿՈՒՄՆԵՐԸ ԿԻՐԱՌԵԼԻ ՉԼԻՆԵՆ ՁԵՐ ՆԿԱՏՄԱՄԲ: ՉՆԱՅԱԾ ՎԵՐԸ ՇԱՐԱԴՐՎԱԾԻՆ՝ ՁԵՐ ԱՌԱՋ SAMSUNG ELECTRONICS CO. ԸՆԿԵՐՈՒԹՅԱՆ ՊԱՏԱՍԽԱՆԱՏՎՈՒԹՅԱՆ ԸՆԴՀԱՆՈՒՐ ՉԱՓԸ ԲՈԼՈՐ ԿՈՐՈՒՍՏՆԵՐԻ, ՎՆԱՍՆԵՐԻ, ՀԱՅՑԻ ՀԻՄՔԵՐԻ ՀԱՄԱՐ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿՎԵԼՈՎ, ՊԱՅՄԱՆԱԳՐԻ ԿԱՄ ՔԱՂԱՔԱՑԻԱԿԱՆ ԻՐԱՎԱԽԱԽՏՄԱՆ ՎՐԱ ՀԻՄՆՎԱԾՆԵՐԸ, ԿԱՄ ԱՅԼԱՊԵՍ ԱՅՍ ՇԱՐԺԱԿԱՆ ՍԱՐՔՈՒՄ ԾՐԱԳՐԱԿԱԶՄԻ ԿԱՄ ԵՐՐՈՐԴ ԱՆՁԱՆՑ ԾՐԱԳՐԵՐԻ ՕԳՏԱԳՈՐԾՈՒՄԻՑ ԿԱՄ ԱՅՍ EULA ՀԱՄԱՁԱՅՆԱԳՐԻ ՈՐԵՎԷ ԱՅԼ ԴՐՈՒՅԹԻՑ ԲԽՈՂՆԵՐԸ, ՉՊԵՏՔ Է ԳԵՐԱԶԱՆՑԻ ԱՅՆ ԳՈՒՄԱՐԸ, ՈՐԸ ԳՆՈՐԴԸ ՎՃԱՐԵԼ Է ՀԱՏԿԱՊԵՍ ԱՅՍ ՇԱՐԺԱԿԱՆ ՍԱՐՔԻ ԿԱՄ ՈՐԵՎԷ ԵՐՐՈՐԴ ԱՆՁԻ ԾՐԱԳՐԻ ՀԱՄԱՐ, ՈՐԸ ՏՐԱՄԱԴՐՎԵԼ ԷՐ ԱՅՍ ՇԱՐԺԱԿԱՆ ՍԱՐՔԻ ՀԵՏ: ՎԵՐՈՀԻՇՅԱԼ ՍԱՀՄԱՆԱՓԱԿՈՒՄՆԵՐԸ, ԲԱՑԱՌՈՒԹՅՈՒՆՆԵՐԸ ԵՎ ՀՐԱԺԱՐՈՒՄՆԵՐԸ (ՆԵՐԱՌՅԱԼ 10-ՐԴ, 11-ՐԴ, 12-ՐԴ ԵՎ 13-ՐԴ ԲԱԺԻՆՆԵՐԸ) ԳՈՐԾՈՒՄ ԵՆ ԿԻՐԱՌԵԼԻ ՕՐԵՆՍԴՐՈՒԹՅԱՄԲ ՆԱԽԱՏԵՍՎԱԾ ԱՌԱՎԵԼԱԳՈՒՅՆՍ ԹՈՒՅԼԱՏՐԵԼԻ ՍԱՀՄԱՆՆԵՐՈՒՄ, ՆՈՒՅՆԻՍԿ ԵԹԵ ՈՐԵՎԷ ԻՐԱՎԱԿԱՆ ՊԱՇՏՊԱՆՈՒԹՅԱՆ ՄԻՋՈՑ ՉԻ ԾԱՌԱՅՈՒՄ ԻՐ ԷԱԿԱՆ ՆՊԱՏԱԿԻՆ:

14. ԿԻՐԱՌԵԼԻ ՕՐԵՆՍԴՐՈՒԹՅՈՒՆ. Այս EULA համաձայնագիրը ղեկավարվում է այն երկրի իրավական համակարգի օրենսդրությամբ, որի ռեզիդենտն եք Դուք՝ անկախ համաձայնագրի՝ իրավական դրույթների հետ որևէ հակասության հանգամանքի: Այս EULA համաձայնագիրը չի ղեկավարվելու ՄԱԿ-ի «Ապրանքների միջազգային առուվաճառքի պայմանագրերի մասին» կոնվենցիայով, որի կիրառությունը հստակորեն բացառված է: 

15. ՎԵՃԵՐԻ ԿԱՐԳԱՎՈՐՈՒՄ. 
Եթե այս EULA համաձայնագրից կամ Ծրագրակազմի օգտագործումից որևէ կերպ ծագած վեճը, հակասությունը կամ տարաձայնությունը խաղաղ կերպով չի կարգավորվում, ապա դա ենթակա է այն երկրի դատական ատյանների ոչ բացառիկ իրավասությանը, որի ռեզիդենտն եք Դուք: Չնայած վերը շարադրվածին՝ Samsung-ը կարող է ցանկացած դատական ատյանում դիմել դատական արգելքի տեսքով իրավական պաշտպանության միջոցների (կամ հրատապ դատական պաշտպանության միջոցի այլ համարժեք տեսակի) համար: 

16. ԱՄԲՈՂՋ ՀԱՄԱՁԱՅՆԱԳԻՐԸ, ԴՐՈՒՅԹՆԵՐԻ ԱՆԿԱԽՈՒԹՅՈՒՆ. Այս EULA-ն Ծրագրակազմի վերաբերյալ ամբողջական համաձայնագիր է Ձեր և Samsung-ի միջև և փոխարինում է բոլոր նախկին և ժամանակակից բանավոր կամ գրավոր հաղորդակցությունները, առաջարկներն ու ներկայացումները՝ կապված Ծրագրակազմի կամ այս EULA համաձայնագրում ընդգրկված ցանկացած առարկայի հետ: Եթե այս EULA համաձայնագրի որևէ դրույթ համարվի ուժը կորցրած, անվավեր, հարկադիր կատարման ոչ ենթակա կամ անօրինական, մյուս դրույթները կշարունակեն գործել ամբողջ ուժով և ծավալով: 

