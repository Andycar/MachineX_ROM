Slutanvändaravtal för programvara

VIKTIGT. LÄS NOGGRANT: Detta slutanvändaravtal (”EULA”) är ett juridiskt avtal mellan dig (antingen som person eller juridisk person) och Samsung Electronics Co., Ltd. (”Samsung”) för programvara som ägs av Samsung och dess dotterbolag och dess tredjepartsleverantörer och licensgivare, och som medföljer denna EULA, som inkluderar datorprogramvara och kan omfatta tillhörande media, tryckta material, ”onlinedokumentation” eller elektronisk dokumentation i samband med din användning av denna enhet (”Programvara”).  

Normal drift av enheten kräver användning av förinstallerad programvara. GENOM ATT ANVÄNDA ENHETEN ELLER DEN FÖRINSTALLERADE PROGRAMVARAN ACCEPTERAR DU VILLKOREN I DENNA EULA. OM DU INTE ACCEPTERAR DESSA VILLKOR SKA DU INTE ANVÄNDA ENHETEN ELLER PROGRAMVARAN. 

1. BEVILJANDE AV LICENS. Samsung beviljar dig följande rättigheter förutsatt att du uppfyller villkoren i denna EULA: Du får installera, använda, ha åtkomst till, visa och köra ett exemplar av Programvaran på en lokal hårddisk eller annat permanent lagringsmedia i en dator och använda Programvaran på en enda dator eller mobil enhet i taget, och du får inte tillgängliggöra Programvaran i nätverk där den kan användas av flera datorer samtidigt. Du får göra en kopia av Programvaran i ett maskinläsbart format endast för säkerhetskopiering, under förutsättning att säkerhetskopian innehåller alla upphovsrättsmeddelanden eller meddelanden om annan äganderätt som finns i originalet.

Vissa objekt i Programvaran kan tillhandahållas enligt licenser för öppen källkod. Avsnitten om licenser med öppen källkod kan ha företräde framför vissa av villkoren i denna EULA. Tillämpliga licenser för öppen källkod finns tillgängliga i avsnittet med juridiska meddelanden i menyn för inställningar i enheten. 

2. RESERVATION FÖR RÄTTIGHETER OCH ÄGANDERÄTT. Samsung förbehåller sig alla rättigheter som inte uttryckligen beviljas dig i denna EULA. Programvaran skyddas av upphovsrätt och andra immaterialrättsliga lagar och fördrag. Samsung eller dess leverantörer äger titel, upphovsrätt och andra immateriella rättigheter till Programvaran. Programvaran är licensierad, den är inte såld.

3. BEGRÄNSNINGAR I SLUTANVÄNDARENS NYTTJANDERÄTT. Du får inte bakåtkompilera, dekompilera, ta isär eller på annat sätt försöka identifiera källkoden eller algoritmer för Programvaran (förutom och endast i den omfattning som sådana aktiviteter uttryckligen är tillåtna enligt tillämplig lagstiftning oavsett denna begränsning), eller ändra eller inaktivera några funktioner i Programvaran, eller skapa härledda verk baserat på Programvaran. Du får inte hyra ut, leasa, låna ut, licensiera eller tillhandahålla kommersiella värdtjänster med Programvaran.

4. SAMTYCKE TILL ANVÄNDNING AV DATA. Du godkänner att Samsung och dess dotterbolag får samla in och använda teknisk information som samlats in som en del av produktsupporttjänsterna i samband med att Programvaran tillhandahålls dig, om tillämpligt, t.ex. IMEI (enhetens unika identifikationsnummer), enhetsnummer, modellnamn, kundkod, åtkomstregistrering, enhetens aktuella programvaruversion, MCC (Mobile Country Code) och MNC (Mobile Network Code). Samsung och dess dotterbolag får endast använda denna information för att förbättra produkterna eller för att tillhandahålla anpassade tjänster eller tekniker, och kommer inte att lämna ut denna information på ett sätt som identifierar dig. Din information kommer under alla omständigheter att hanteras i enlighet med Samsungs sekretesspolicy som finns tillgänglig på: http://account.samsung.com/membership/pp.

5. PROGRAMVARUUPPDATERINGAR. Samsung kan tillhandahålla dig eller göra tillgängliga för dig uppdateringar, uppgraderingar, komplement och tilläggskomponenter (om några) för Programvaran, inklusive buggfixar, serviceuppgraderingar (delvis eller i helhet), produkter eller enheter och uppdateringar och förbättringar av tidigare installerad programvara (inklusive helt nya versioner), (gemensamt ”Uppdateringar”), efter datumet som du erhöll ditt första exemplar av Programvaran för att förbättra Programvaran och förbättra din användarupplevelse med enheten. Detta slutanvändaravtal gäller för alla komponenter i Uppdateringen som Samsung tillhandahåller dig eller gör tillgänglig för dig efter det datum som du får din första kopia av Programvaran, om inte vi tillhandahåller andra villkor tillsammans med Uppdateringen Innan du kan använda den Programvara som tillhandahålls via Uppdateringen måste du vara licensierad för Uppdateringen hos Samsungs Programvaruidentifierare. Efter Uppdateringen kan du inte längre använda Programvaran som var basen för din valbarhet för Uppdateringen. Den uppdaterade Programvaruversionen kan innehålla nya funktioner och i begränsade fall kan befintliga funktioner tas bort.

Även om Uppdateringen vanligtvis är tillgänglig kan Programvaruuppdateringar, under vissa begränsade omständigheter, endast erbjudas av din nätverksoperatör, och sådana Programvaruuppdateringar regleras genom ditt avtalsförhållande med din nätverksoperatör.

När funktionen ”Automatisk uppdatering” är aktiverad (standardinställningen i Systemuppdateringsmenyn eller Säkerhetsmenyn i Inställningar) hämtas vissa uppdateringar automatiskt till enheten periodvis. En uppmaning för att bekräfta installation av uppdateringar visas dock alltid på enheten. Med tanke på hur viktigt det är att få uppdatering för säkerhetsprogramvara i tid för att skydda mot nya hot kan sådana uppdateringar dock hämtas och installeras automatiskt. Vi rekommenderar att du regelbundet kontrollerar om det finns nya uppdateringar för optimal användning av din enhet. Om du inte vill använda mobilnätet för hämtning av uppdateringar väljer du alternativet ”Endast Wi-Fi” i Inställningar.

6. Vissa funktioner i Programvaran kan kräva tillgång till Internet med enheten och de kan därmed vara begränsade av nätverks- eller Internetleverantören. Om din enhet inte är ansluten till Internet via en Wi-Fi-anslutning kommer anslutningen för Programvaran att ske via mobilnätet vilket kan medföra ytterligare kostnader beroende på din betalningsplan. Dessutom kan användningen av vissa funktioner i Programvaran påverkas av enhetsmaskinvarans lämplighet och prestanda, eller dataåtkomsten. 

7. ÖVERLÅTELSE AV PROGRAMVARA. Du får inte överlåta denna EULA eller rättigheterna till Programvaran som beviljas häri till en tredje part om detta inte sker i samband med försäljning av den mobila enhet som Programvaran medföljde. I sådant fall ska överlåtelsen omfatta all Programvara (inklusive alla komponenter, media och tryckta material, eventuella uppgraderingar och denna EULA) och du får inte behålla några kopior av Programvaran. Överlåtelsen får inte vara en indirekt överlåtelse, t.ex. kommission. Före överlåtelsen måste slutanvändaren som tar emot Programvaran samtycka till alla villkor i denna EULA.

8. EXPORTBEGRÄNSNINGAR. Du accepterar att Programvaran omfattas av exportbegränsningar för olika länder. Du samtycker till att följa alla tillämpliga internationella och nationella lagar som gäller för Programvaran, inklusive alla tillämpliga lagar och förordningar om exportbegränsningar.   

9. UPPSÄGNING. Denna EULA gäller tills den sägs upp. Dina rättigheter enligt denna Licens upphör automatiskt och utan meddelande från Samsung om du underlåter att följa något av villkoren i denna EULA. Vid uppsägning av denna EULA måste du upphöra att använda Programvaran och förstöra alla kopior, hela eller delar, av Programvaran.

10. Garantifriskrivning. OM INGET ANNAT ANGES I EN SEPARAT SKRIFTLIG GARANTI SOM MEDFÖLJER ENHETEN SKA ALL PROGRAMVARA SOM TILLHANDAHÅLLS AV SAMSUNG MED ENHETEN (OAVSETT OM DEN MEDFÖLJER ENHETEN, HAR HÄMTATS ELLER ERHÅLLITS PÅ ANNAT SÄTT) LEVERERAS ”I BEFINTLIGT SKICK” OCH ”SOM TILLGÄNGLIG”, UTAN NÅGRA FORMER AV GARANTIER FRÅN SAMSUNG, VARKEN UTTRYCKLIGA ELLER UNDERFÖRSTÅDDA. I DEN UTSTRÄCKNING SOM ÄR TILLÅTEN ENLIGT GÄLLANDE LAGSTIFTNING FRISÄGER SIG SAMSUNG FRÅN ALLA GARANTIER, VARE SIG UTTRYCKLIGA, UNDERFÖRSTÅDDA ELLER LAGSTADGADE, INKLUSIVE, MEN INTE BEGRÄNSAT TILL, UNDERFÖRSTÅDDA GARANTIER AVSEENDE SÄLJBARHET, TILLFREDSSTÄLLANDE KVALITET ELLER FACKMANNAMÄSSIGT UTFÖRANDE, LÄMPLIGHET FÖR ETT VISST SYFTE, TILLFÖRLITLIGHET ELLER TILLGÄNGLIGHET, KORREKTHET, FRÅNVARO AV VIRUS, STÖRNINGSFRITT UTNYTTJANDE, ICKE INTRÅNG I TREDJE PARTS RÄTTIGHETER ELLER ANNAN KRÄNKNING AV RÄTTIGHETER. VISSA JURISDIKTIONER TILLÅTER INTE UNDANTAG ELLER BEGRÄNSNINGAR AV UNDERFÖRSTÅDDA GARANTIER, SÅ OVANNÄMNDA BEGRÄNSNINGAR GÄLLER KANSKE INTE DIG. INGA RÅD OCH INGEN INFORMATION, VARKEN MUNTLIG ELLER SKRIFTLIG, SOM DU ERHÅLLER FRÅN SAMSUNG ELLER DESS DOTTERBOLAG SKA TOLKAS SOM EN ÄNDRING AV DENNA GARANTIFRISKRIVNING FRÅN SAMSUNG OM PROGRAMVARAN, ELLER MEDFÖRA NÅGRA GARANTIER AV NÅGOT SLAG FRÅN SAMSUNG. 

11. TREDJEPARTSPROGRAM. Vissa tredjepartsprogram kan medfölja, eller hämtas till denna mobila enhet. Samsung lämnar inga som helst garantier i fråga om något av dessa program. Eftersom Samsung inte har någon kontroll över sådana program, bekräftar och samtycker du till att Samsung inte ansvarar för tillgängligheten för sådana program och inte är ansvarigt för innehåll, reklam, produkter, tjänster eller annat material som är tillgängligt i eller med sådana program. Du godkänner uttryckligen att användningen av tredjepartsprogram sker på egen risk och att du tar hela risken i fråga om bristande kvalitet, prestanda, riktighet och ansträngning. Det är upp till dig att vidta försiktighetsåtgärder för att se till att det du väljer att använda är fritt från t.ex. virus, maskar, trojanska hästar och andra objekt som kan medföra skador. Referenser i denna mobila enhet till eventuella namn, märken, produkter eller tjänster från tredjepart tillhandahålls endast som en service till dig, och utgör eller antyder inte stöd, sponsring eller rekommendationer av eller koppling till tredjeparten eller dess produkter och tjänster. Du samtycker till att Samsung inte kan hållas ansvarigt eller ersättningsskyldigt, direkt eller indirekt, för skador eller förluster, inklusive men inte begränsat till skador på den mobila enheten eller förlust av data, som orsakats eller påstås ha orsakats av, eller uppstått i samband med, användning av eller förlitelse på innehåll, produkter eller tjänster från tredjepart som tillgängliggörs med eller via ett sådant program. Du godkänner och samtycker till att användning av tredjepartsprogram styrs av tredjepartsleverantörens användarvillkor, licensavtal, sekretesspolicy eller andra sådana överenskommelser och att all information eller alla personuppgifter som du tillhandahåller, medvetet eller omedvetet, till en sådan tredjepartsleverantör omfattas av sådan tredjepartsleverantörs sekretesspolicy, om en sådan finns. SAMSUNG FRISÄGER SIG FRÅN ALLT ANSVAR FÖR SPRIDNING AV INFORMATION ELLER ANNAN PRAXIS FRÅN TREDJEPARTSLEVERANTÖREN. SAMSUNG FRISÄGER SIG UTTRYCKLIGEN FRÅN ALLA GARANTIER OM HURUVIDA PERSONLIGA UPPGIFTER REGISTRERAS AV TREDJEPARTSLEVERANTÖREN ELLER HUR SÅDANA PERSONLIGA UPPGIFTER ANVÄNDS AV SÅDANA TREDJEPARTSLEVERANTÖRER.

12. SAMSUNG-PROGRAM. Vissa Samsung-program och -tjänster kan medfölja, eller hämtas till denna mobila enhet. Många av dessa kräver en registrering för Samsungs tjänster (”Samsung-konto”), och dina rättigheter och skyldigheter anges separat i villkoren och sekretesspolicyn för Samsung-kontot. Det finns program och tjänster som inte kräver ett Samsung-konto som kräver att du godkänner separata villkor och sekretesspolicyer. Du godkänner uttryckligen att din användning av sådana program och tjänster ska omfattas av tillämpliga villkor och sekretesspolicyer.

13. Ansvarsbegränsning. SAMSUNG KAN INTE HÅLLAS ANSVARIGA FÖR SKADOR AV NÅGOT SLAG SOM UPPSTÅR TILL FÖLJD AV ELLER I SAMBAND MED ANVÄNDNINGEN AV ELLER OFÖRMÅGAN ATT ANVÄNDA PROGRAMVARAN ELLER NÅGOT TREDJEPARTSPROGRAM, INNEHÅLLET ELLER FUNKTIONALITETEN, INKLUSIVE MEN INTE BEGRÄNSAT TILL SKADOR SOM ORSAKAS AV ELLER ÄR RELATERADE TILL FEL, FÖRSUMMELSER, AVBROTT, DEFEKTER, FÖRDRÖJNINGAR I DRIFT ELLER VID ÖVERFÖRINGAR, DATORVIRUS, PROBLEM ATT ANSLUTA, NÄTVERKSAVGIFTER, KÖP I PROGRAMMET OCH ALLA ANDRA DIREKTA ELLER INDIREKTA, SÄRSKILDA, TILLFÄLLIGA ELLER SPECIELLA SKADOR ELLER PÅFÖLJANDE SKADOR ÄVEN OM SAMSUNG HAR FÅTT INFORMATION OM RISKEN FÖR SÅDANA SKADOR. VISSA JURISDIKTIONER TILLÅTER INTE UNDANTAG ELLER BEGRÄNSNINGAR AV SKADOR, SÅ OVANNÄMNDA BEGRÄNSNINGAR GÄLLER KANSKE INTE DIG. OAVSETT OVANSTÅENDE SKA DEN TOTALA ANSVARSSKYLDIGHETEN FRÅN SAMSUNG ELECTRONICS CO. TILL DIG FÖR ALLA FÖRLUSTER, SKADOR, RÄTTSGRUNDER, INKLUSIVE MEN INTE BEGRÄNSAT TILL DE SOM ÄR BASERADE PÅ KONTRAKT ELLER ANDRA SÄTT, SOM UPPSTÅR TILL FÖLJD AV DIN ANVÄNDNING AV PROGRAMVARAN ELLER TREDJEPARTSPROGRAM PÅ ENHETEN, ELLER ANDRA BESTÄMMELSER I DENNA EULA, INTE ÖVERSKRIDA DET BELOPP KÖPAREN BETALADE FÖR DENNA MOBILA ENHET ELLER SÅDANT TREDJEPARTSPROGRAM SOM MEDFÖLJDE ENHETEN. OVANSTÅENDE BEGRÄNSNINGAR, UNDANTAG OCH FRISKRIVNINGAR (INKLUSIVE AVSNITT 10, 11, 12 AND 13) SKA GÄLLA I DEN MAXIMALA UTSTRÄCKNING SOM MEDGES AV GÄLLANDE LAGSTIFTNING ÄVEN OM NÅGON ÅTGÄRD INTE GÄLLER ENLIGT SITT HUVUDSAKLIGA SYFTE.

14. TILLÄMPLIG LAGSTIFTNING. Denna EULA regleras av lagarna i den jurisdiktion där du är bosatt, utan hänsyn till konflikter av lagprinciper. Denna EULA ska inte regleras enligt FN:s konvention angående avtal om internationella köp av varor, vars tillämpning uttryckligen är undantagen. 

15. TVISTLÖSNING.  
Om en tvist, oenighet eller skiljaktighet som på något sätt uppstår ur denna EULA eller din användning av Programvaran, inte kan regleras i godo ska den överlämnas till den icke-exklusiva jurisdiktionen hos domstolarna i den jurisdiktion där du är bosatt. Oaktat det föregående får Samsung ansöka om förbudsföreläggande rättsmedel (eller motsvarande typ av brådskande rättsliga åtgärder) i alla jurisdiktioner. 

16. HELA AVTALET, GENOMFÖRBARHET. Denna EULA är hela avtalet mellan dig och Samsung avseende Programvaran och det ersätter alla tidigare eller samtidiga muntliga eller skriftliga meddelanden, förslag och framställningar rörande Programvaran eller andra områden som omfattas av denna EULA. Om någon bestämmelse i denna EULA anses vara utan verkan, ogiltig, icke genomförbar eller olaglig, ska övriga bestämmelser fortsätta att gälla fullt ut. 

