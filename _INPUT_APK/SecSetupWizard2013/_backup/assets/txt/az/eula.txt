Proqram Təminatı üçün Son İstifadəçi Lisenziya Müqaviləsi

QEYD. DİQQƏTLƏ OXUYUN: Bu Son İstifadəçi Lisenziya Müqaviləsi ("Müqavilə") sizinlə Samsung Electronics Co., Ltd. (“Samsung”) şirkəti arasında Samsung və ya onun törəmə şirkətlərinin və üçüncü tərəf təchizatçılarının və lisenziya sahiblərinin malik olduqları proqram təminatı, həmçinin aidiyyəti media, cihazdan istifadə ilə bağlı çap edilmiş materiallar, onlayn və ya elektron sənədlərə (“Proqram təminatı”) dair hüquqi razılaşmadır.  
Bu cihazın normal işləməsi üçün əvvəlcədən yüklənmiş proqram təminatının olmasını tələb olunur. CİHAZDAN VƏ YA ONUN YÜKLƏNMİŞ PROQRAM TƏMİNATINDAN İSTİFADƏ ETMƏKLƏ, SİZ BU MÜQAVİLƏNİN ŞƏRTLƏRİNİ QƏBUL EDİRSİNİZ. BU ŞƏRTLƏRİ QƏBUL ETMİRSİNİZSƏ, CİHAZDAN VƏ YA PROQRAM TƏMİNATINDAN İSTİFADƏ ETMƏYİN. ƏVƏZİNƏ CİHAZI SATICIYA QAYTARARAQ ÖDƏDİYİNİZ MƏBLƏĞİ VƏ YA KREDİTİ GERİ ALIN. 

1. LİSENZİYA HÜQUQU. Bu Müqavilənin bütün şərtlərinə və müddəalarına əməl etmək şərti ilə Samsung sizə aşağıdakı hüquqları verir: Siz Proqram təminatının bir nüsxəsini lokal sərt diskdə və ya bir ədəd kompüterin digər daimi yaddaş vasitəsində quraşdıra, istifadə edə, nümayiş edə, icra edə və ona daxil ola və eyni vaxtda Proqram təminatından tək bir kompüterdə və ya mobil cihazda istifadə edə bilərsiniz. Proqram təminatını şəbəkəyə yükləyərək onun eyni zamanda bir neçə kompüter tərəfindən istifadəsinə icazə vermək qadağan olunur. Proqram təminatının itirilmiş, məhv edilmiş və ya istifadəyə yararsız formaya düşmüş nüsxəsinin dəyişdirilməsi və arxivləşdirilməsi üçün nəzərdə tutulmuş yalnız bir ehtiyat nüsxəni hazırlaya   bilərsiniz; həmin ehtiyat nüsxəyə orijinal nüsxəyə daxil edilmiş bütün müəllif hüquqları və digər mülkiyyət bildirişləri daxil edilməlidir.

Proqram təminatının müəyyən hissələrinə açıq istifadəli lisenziyalar tətbiq olunacaq. Açıq istifadəli lisenziyaların müddəaları bu Müqavilənin müəyyən müddəaları istisna edə bilər. Biz açıq istifadəli lisenziyaları cihazın Meyarlar menyusunun Hüquqi Qeydlər bölməsində qeyd olunacaq.
2. HÜQUQLARIN VƏ MÜLKİYYƏTİN QORUNMASI. Samsung bu Müqavilədə ifadə edilməmiş bütün hüquqları özündə saxlayır. Proqram təminatı müəllif hüquqları və digər əqli mükiyyət qanunları və sazişləri ilə qorunur. Samsung və ya onun təchizatçıları Proqram təminatında olan ad, müəllif hüququ və digər əqli mülkiyyət hüquqlarına malikdir. Proqram təminatına lisenziya verilir, o, satılmır.

3. SON İSTİFADƏÇİ HÜQUQLARININ MƏHDUD OLMASI. Proqram təminatını yenidən yarada, tərkib hissələrinə ayıra, sökə və ya Proqram təminatının mənbə kodu və ya alqoritmlərini aşkarlamağa çalışa (bu məhdudiyyətə baxmayaraq, yalnız müvafiq qanunvericiliyə əsasən verilən icazə istisna olmaqla) və ya proqram təminatının hər hansı xüsusiyyətlərini dəyişə və ya qeyri-aktiv edə və Proqram təminatından başqa işlər yaratmaq üçün istifadə edə bilməzsiniz. Proqram təminatını icarə, borc verə, ona yenidən lisenziya verə və ya Proqram təminatı ilə ticari məqsədli paylaşma xidmətləri təmin edə bilməzsiniz.

4. MƏLUMATLARDAN İSTİFADƏYƏ RAZILIQ. Siz razılaşırsınız ki, Samsung və onun törəmə şirkətləri sizə təmin edilən Proqram təminatı ilə əlaqədar məhsul dəstəyi xidmətlərinin bir hissəsi kimi texniki məlumatları, məsələn, IMEI (cihazınızın vahid eyniləşdirmə nömrəsi), cihazın nömrəsi, modelin nömrəsi, müştəri kodu, girişin qeydiyyatı, cihazın cari proqram təminatı versiyası, MCC (Mobil Ölkə Kodu), MNC (Mobil Şəbəkə Kodu) toplaya və onlardan istifadə edə bilər. Samsung və onun törəmə şirkətləri bu məlumatdan yalnız öz məhsullarını təkmilləşdirmək və ya fərdi xidmətlər və ya texnologiyalar təmin etmək üçün istifadə edə bilər və bu məlumatları sizin şəxsən müəyyən edilmənizə imkan verəcək şəkildə açıqlamayacaq. İstənilən halda məlumatlarınızdan aşağıdakı keçiddən əldə edə biləcəyiniz Samsung-un Məxfilik Siyasətinə uyğun şəkildə istifadə ediləcək: http://account.samsung.com/membership/pp.

5. PROQRAM YENİLƏMƏLƏRİ. Samsung sizi nasazlıqların aradan qaldırılması, xidmət yenilikləri (qismən və ya tam), məhsul və ya cihazlar daxil olmaqla Proqram təminatı üzrə yeniləmələr, əlavələr və komponentlərlə (əgər olarsa) və Proqram təminarını yaxşılaşdırmaq və cihazınızdan istifadənizi təkmilləşdirmək üçün Proqram təminatının ilkin sürətini aldığınız gündən sonra quraşdırılmış hər hansı proqram təminatı üzrə yeniləmələr və genişləndirmələrlə (o cümlədən, tamamilə yeni versiyalar) (birlikdə "Yeniləmə") təmin edə bilər. EULA, Yeniləmə ilə birgə digər şərtlər təqdim etmədiyimiz halda, Proqram təminatının ilkin sürətini aldığınız gündən sonra Samsungun sizi təmin edə bildiyi hər hansı və ya bütün Yeniləmə komponentlərinə tətbiq edilir. Yeniləmə ilə təmin edilən Proqram təminatından istifadə etmək üçün siz ilk növbədə Samsung tərəfindən Yeniləməyə uyğun kimi təyin edilməlisiniz. Yeniləmədən sonra siz Yeniləmə uyğunluğunuza əsaslanan Proqram təminatın daha istifadə edə bilməyə bilərsiniz.Yenilənmiş Proqram təminatı versiyası yeni funksiyalar əlavə edə və bəzi məhdud hallarda mövcud funksiyaları silə bilər.

Yeniləmə ümumilikdə mümkün olduqda, bəzi məhdud hallarda, Proqram təminatı yeniləmələri sizin şəbəkə daşıyıcınız tərəfindən təklif ediləcək və bu cür Proqram təminatı yeniləmələri sizin şəbəkə daşıyıcınızla müqavilə münasibətlərinizlə idarə ediləcəkdir.

"Avtomatik Yeniləmə" funksiyasının aktivləşdirilməsi ilə (Sistem Yeniləmə menyusu və ya Parametrlərdə Təhlükəsizlik menyusunda defolt ayarlanmış parametr kimi) sizin cihazınız vaxtaşırı olaraq bəzi yeniləmələri avtomatik yükləyir. Buna baxmayaraq, sizin cihazınız hər hansı Yeniləməni yükləməzdən öncə sizin razılığınızı istəyəcəkdir. Lakin yeni təhlükələrdən mühafizənin təmin edilməsi üçün təhlükəsizlik proqramının vaxtında Yenilənmələrinin mühümlüyünü nəzərə alaraq, bu cür Yeniləmə avtomatik olaraq yüklənə və yenilənə bilər. Cihazınızdan optimal şəkildə istifadə etmək üçün mütəmadi olaraq hər hansı Yeniliklərin olub-olmadığını yoxlamağınız məsləhət görülür. Əgər Yeniləmə yüklənmələri üçün hər hansı şəbəkə məlumatının istifadəsinin qarşısını almaq istəyirsinizsə, bu zaman siz Parametrlərdən “Yalnız Wi-Fi” xassəsini seçməlisiniz

6. Proqram təminatının bəzi xüsusiyyətləri cihazınızın İnternetə çıxışı olmasını tələb edə bilər və şəbəkə və ya şəbəkə təminatçınız tərəfindən tətbiq edilmiş məhdudiyyətlərə tabe tutula bilər. Cihazınız Wi-Fi bağlantısı vasitəsilə İnternetə qoşulmazsa, Proqram təminatı sizin mobil şəbəkənizə qoşulacaq, bu isə, ödəniş planınızdan asılı olaraq əlavə xərclərə səbəb ola bilər. Bundan əlavə Proqram təminatının bəzi xüsusiyyətlərindən zövq almanıza cihazınızın avadanlıq təminatının fəaliyyəti və uyğunluğu və ya məlumat çıxışınız təsir edə bilər. 

7. PROQRAM TƏMİNATININ ÜÇÜNCÜ TƏRƏFƏ VERİLMƏSİ. Siz bu Müqaviləni və ya bu Müqavilə əsasında Proqram təminatı üçün verilmiş hüquqları üçüncü tərəfə ötürə bilməzsiniz. Bu şərt Proqram təminatının quraşdırıldığı mobil cihazın satışı ilə bağlı hüquqların ötürülməsinə aid edilmir. Bu halda Proqram təminatının ötürülməsinə onun bütün komponent hissələri, media və çap edilmiş materiallar, hər hansı təkmilləşmələr və bu Müqavilə daxil olmalıdır və siz Proqram təminatının hər hansı nüsxəsini saxlamamalısınız. Proqram təminatının ötürülməsi təslimat kimi dolayı ötürülmə ola bilməz. Ötürülmədən əvvəl son istifadəçi Müqavilənin şərtlərini qəbul etməlidir.

8. İXRAC MƏHDUDİYYƏTLƏRİ. Siz qəbul edirsiniz ki, Proqram təminatı müxtəlif ölkələrin ixrac məhdudiyyətlərinə tabedir. Siz Proqram təminatına tətbiq olunan bütün beynəlxalq və milli qanunlara, eləcə də, bütün müvafiq ixrac məhdudiyyəti qanunları və qaydalarına əməl edəcəyinizi təsdiq edirsiniz.   

9. XİTAM. Bu Müqavilə ona xitam verilənə kimi qüvvədədir. Bu Müqavilənin hər hansı şərtləri və qaydalarını pozduğunuz halda bu Müqavilə  əsasında hüquqlarınıza Samsung tərəfindən əvvəlcədən xəbərdarlıq edilmədən xitam verilə bilər. Bu Müqaviləyə xitam verilməsi ilə Proqram təminatından istifadəni dayandırmalı və Proqram təminatının bütün, tam və qismən nüsxələrini məhv etməlisiniz.

10. Zəmanətdən imtina. AYRICA OLARAQ CİHAZLA BİRGƏ TƏQDİM OLUNAN YAZILI ZƏMANƏTDƏ BAŞQA HAL NƏZƏRDƏ TUTULMAYIBSA, SAMSUNG TƏRƏFİNDƏN BU MOBİL CİHAZLA TƏQDİM EDİLMİŞ BÜTÜN PROQRAM (CİHAZLA BİRGƏ TƏQDİM OLUB, YÜKLƏNİLİB VƏ YA BAŞQA CÜR ƏLDƏ OLUNUB OLMAMASINDAN ASILI OLMAYARAQ) TƏMİNATLARI “OLDUĞU KİMİ”, “MÖVCUD OLDUĞU HALDA” VƏ SAMSUNG TƏRƏFİNDƏN HƏR HANSI BİRBAŞA VƏ YA DOLAYI ZƏMANƏT VERİLMƏDƏN TƏQDİM EDİLİR. MÜVAFİQ QANUNVERİCİLİK ÇƏRÇİVƏSİNDƏ SAMSUNG BÜTÜN BİRBAŞA, DOLAYI VƏ YA İCBARİ, HƏMÇİNİN, LAKİN BUNUNLA MƏHDUDLAŞMADAN, SATIŞA ÇIXARILMAĞA, QƏNAƏTBƏXŞ KEYFİYYƏT VƏ YA USTALIQLA HAZIRLANMA, XÜSUSİ MƏQSƏDƏ YARARLILIQ, ETİBARLILIQ VƏ YA MÖVCUDLUQ, DƏQİQLİK, VİRUSLARIN OLMAMASI, ƏYLƏNCƏ, ÜÇÜNCÜ TƏRƏF HÜQUQLARININ VƏ YA DİGƏR HÜQUQLARIN POZULMAMASINA DAİR ZƏMANƏTLƏRDƏN İMTİNA EDİR. BƏZİ QANUNVERİCİLİKLƏR DOLAYI ZƏMANƏTLƏRİN İCRASINA VƏ YA MƏHDUDLAŞDIRILMASINA İCAZƏ VERMİR VƏ BU SƏBƏBDƏN YUXARIDAKI MƏHDUDİYYƏTLƏR SİZƏ TƏTBİQ OLUNMAYA BİLƏR. SAMSUNG VƏ YA ONUN TÖRƏMƏ ŞİRKƏTLƏRİ TƏRƏFİNDƏN SİZƏ VERİLMİŞ HƏR HANSI ŞİFAHİ VƏ YA YAZILI MƏLUMAT VƏ YA TÖVSİYƏ SAMSUNG-UN PROQRAM TƏMİNATINA ZƏMANƏT VERİLMƏSİNƏ İMTİNAYA DAİR BİLDİRİŞİNİ DƏYİŞMİR VƏ YA SAMSUNG TƏRƏFİNDƏN SİZƏ HƏR HANSI ZƏMANƏT VERMİR. 

11. ÜÇÜNCÜ TƏRƏF PROQRAMLAR. Bu mobil cihaza müəyyən üçüncü tərəf proqramlar daxil edilmiş və ya yüklənmiş ola bilər. Samsung bu proqramlara dair heç bir təminat vermir. Samsung-un belə proqramlar üzərində heç bir nəzarəti olmadığından siz qəbul edir və razılaşırsınız ki, Samsung belə proqramların mövcudluğuna və ya belə proqramların məzmunu, reklamlara, məhsullara və ya digər materiallara görə heç bir məsuliyyət daşımır. Siz qəbul edir və razılaşırsınız ki, üçüncü tərəf proqramlardan istifadə sizin öz cavabdehliyinizə aiddir və qeyri-qənaətbəxş keyfiyyət, fəaliyyət, dəqiqlik riskləri və səylər tamamilə sizin məsuliyyətinizə daxildir. İstifadə üçün seçdiyiniz vasitələrin viruslardan, soxulcan proqramlardan, Troyan proqramlarından  və digər dağıdıcı təsirə malik komponentlərdən azad olması üçün ehtiyat tədbirlərini özünüz görməlisiniz. Bu mobil cihazda üçüncü tərəflərə aid adlara, nişanlara, məhsullara və ya xidmətlərə istinad yalnız sizin rahatlığınız üçün təmin edilir və üçüncü tərəfin və ya onun məhsullarının və xidmətlərinin bəyənilməsi, onlara zəmanət verilməsi və ya tövsiyə edilməsi və ya onunla tərəfdaşlıq mənasına gəlmir. Siz razılaşırsınız ki, Samsung belə proqram tərəfindən təqdim edilmiş üçüncü tərəf məzmun, məhsullar və ya xidmətlərlə bağlı, onların istifadəsi və ya onlara etibar edilməsi nəticəsində yaranmış və ya yaranması iddia edilən hər hansı zərər və ya itkiyə görə (mobil cihazın korlama və ya məlumatın itməsi daxil olmaqla, lakin bununla məhdudlaşdırmayaraq) birbaşa və ya dolayı məsuliyyət daşımır. Siz hər hansı üçüncü tərəf proqramdan istifadənin həmin proqramın təminatçısının İstifadə şərtləri, Lisenziya müqaviləsi, Məxfilik siyasəti və ya hər hansı belə bir müqavilə ilə tənzimləndiyini və belə üçüncü tərəf proqram təminatçısına bilərəkdən və ya biləməyərəkdən təqdim etdiyiniz hər hansı məlumat və ya şəxsi məlumatların həmin üçüncü tərəf təminatçısının məxfilik siyasətinə (belə bir siyasət mövcuddursa) tabe tutulduğunu qəbul edir və bununla razılaşırsınız. SAMSUNG HƏR HANSI ÜÇÜNCÜ TƏRƏF PROQRAM TƏMİNATÇILARININ MƏLUMATLARI AÇIQLAMASI VƏ YA HƏR HANSI DİGƏR TƏCRÜBƏLƏRLƏ BAĞLI MƏSULİYYƏTDƏN İMTİNA EDİR. HƏR HANSI ÜÇÜNCÜ TƏRƏF PROQRAMDAN İSTİFADƏ SİZİN ÖZ MƏSULİYYƏTİNİZƏ AİDDİR VƏ MOBİL CİHAZA DƏYƏN ZƏRƏRƏ VƏ YA BELƏ ÜÇÜNCÜ TƏRƏF PROQRAMLARIN YÜKLƏNMƏSİ VƏ YA İSTİFADƏSİ NƏTİCƏSİNDƏ MƏLUMAT İTKİSİNƏ GÖRƏ YALNIZ SİZ MƏSULİYYƏT DAŞIYIRSINIZ. SAMSUNG ŞƏXSİ MƏLUMATLARINIZIN HƏR HANSI ÜÇÜNCÜ TƏRƏF PROQRAM TƏMİNATÇISI TƏRƏFİNDƏN ƏLDƏ EDİLMƏMƏSİNƏ VƏ BELƏ ÜÇÜNCÜ TƏRƏF PROQRAM TƏMİNATÇISI TƏRƏFİNDƏN ŞƏXSİ MƏLUMATLARIN İSTİFADƏSİNƏ DAİR HƏR HANSI ZƏMANƏTDƏN İMTİNA EDİR.

12. SAMSUNG PROQRAMLARI. Bu mobil cihaza müəyyən Samsung proqramları və xidmətləri daxil edilə və ya yüklənə bilər. Onların əksəriyyəti Samsung Xidmətləri üzrə üzvlük qeydiyyatı (“Samsung hesabı”) tələb edir və sizin hüquqlarınız və vəzifələriniz ayrıca Samsung Hesabı şərtləri və qaydaları və məxfilik siyasətlərində təsbit ediləcək. Bunlar qeyri-Samsung Hesabı proqramları və xidmətləridir və onların ayrıca şərtləri və qaydaları və məxfilik siyasətləri üçün sizin razılığınızı tələb olunur. Belə proqramlardan və xidmətlərdən istifadə etmənizin aidiyyəti şərtlərə və qaydalara və məxfilik siyasətlərinə tabe tutulduğunu qəbul edir və bununla razılaşırsınız.

13. MƏSULİYYƏTİN MƏHDUDLAŞDIRILMASI. SAMSUNG, PROQRAM TƏMİNATINDAN VƏ YA HƏR HANSI ÜÇÜNCÜ TƏRƏF PROQRAMDAN, ONUN MƏZMUNUNDAN VƏ YA FUNKSİYALARINDAN İSTİFADƏ NƏTİCƏSİNDƏ VƏ YA ONUNLA BAĞLI VƏ YA PROQRAMDAN İSTİFADƏ EDƏ BİLMƏMƏ NƏTİCƏSİNDƏ YARANMIŞ, HƏMÇİNİN, LAKİN BUNUNLA MƏHDUDLAŞMADAN, XƏTALAR NƏTİCƏSİNDƏ VƏ YA ONUNLA BAĞLI YARANMIŞ ZƏRƏRLƏR, ÇATIŞMAZLIQLAR, MÜDAXİLƏLƏR, NÖQSANLAR, ƏMƏLİYYATDA VƏ YA ÖTÜRMƏDƏ LƏNGİMƏLƏR, KOMPÜTER VİRUSU, QOŞULA BİLMƏMƏK, ŞƏBƏKƏ TARİFLƏRİ, PROQRAMDAXİLİ SATINALMALAR VƏ BÜTÜN DİGƏR BİRBAŞA, DOLAYI, XÜSUSİ, TƏSADÜFİ, NÜMUNƏ VƏ YA NƏTİCƏ ETİBARİLƏ YARANMIŞ HƏR HANSI ZƏRƏRƏ GÖRƏ, HƏTTA SAMSUNG-a BELƏ ZƏRƏRLƏRİN OLMA EHTİMALINA DAİR MƏLUMAT VERİLSƏ BELƏ , MƏSULİYYƏT DAŞIMIR. BƏZİ QANUNVERİCİLİKLƏR TƏSADÜFİ VƏ YA BİRBAŞA ZƏRƏRLƏRİN MƏHDUDLAŞDIRILMASI VƏ YA İSTİSNA EDİLMƏSİNƏ İCAZƏ VERMƏYƏ BİLƏR. BU HALDA YUXARIDAKI MƏHDUDİYYƏT VƏ YA İSTİSNALAR SİZƏ TƏTBİQ OLUNMUR. YUXARIDA DEYİLƏNLƏRƏ BAXMAYARAQ, SAMSUNG  ŞİRKƏTİNİN BÜTÜN İTKİLƏR, ZƏRƏRLƏR, İDDİA SƏBƏBLƏRİ, HƏMÇİNİN, LAKİN BUNUNLA MƏHDUDLAŞMADAN, BU MOBİL CİHAZDA PROQRAM TƏMİNATINDAN VƏ YA ÜÇÜNCÜ TƏRƏF PROQRAMLARDAN İSTİFADƏ ETMƏNİZ VƏ YA BU MÜQAVİLƏNİN HƏR HANSI MÜDDƏASI NƏTİCƏSİNDƏ YARANMIŞ MÜQAVİLƏ ƏSASLI, QANUN POZUNTUSU VƏ YA DİGƏR HALLARDA SİZİN QARŞINIZDA MƏSULİYYƏTİ BU MOBİL CİHAZI VƏ YA BU MOBİL CİHAZA DAXİL EDİLMİŞ HƏR HANSI ÜÇÜNCÜ TƏRƏF PROQRAMI SATIN ALMAQ ÜÇÜN ÖDƏNİLMİŞ MƏBLƏĞDƏN ARTIQ OLA BİLMƏZ. YUXARIDA QEYD EDİLƏN MƏHDUDİYYƏTLƏR, İSTİSNALAR VƏ İMTİNALAR (MADDƏ 10, 11, 12 VƏ 13 DAXİL OLMAQLA) HƏTTA HƏR HANSI TƏZMİNAT ÖZ ƏSAS MƏQSƏDİNƏ XİDMƏT EDƏ BİLMƏZSƏ BELƏ, QANUNVERİCİLİYİN İCAZƏ VERDİYİ MAKSİMAL ÇƏRÇİVƏDƏ TƏTBİQ EDİLİR.

14. TƏTBİQ OLUNAN QANUNVERİCİLİK. Bu Müqavilə qanun müddəaları ilə ziddiyyət təşkil etməsindən asılı olmayaraq yaşadığınız ölkənin qanunvericiliyi ilə tənzimlənir. Bu Müqavilə Malların Beynəlxalq Satışı üçün Müqavilələr üzrə BMT Konvensiyası ilə tənzimlənmir və onun tətbiqi tamamilə istisna edilir. 

15. MÜBAHİSƏLƏRİN HƏLLİ.  
Əgər bu Müqavilədən və ya Siz tərəfindən Proqram təminatın istifadəsindən irəli gələn hər hansı mübahisə, ziddiyyət və ya fərq danışıqlar vasitəsilə həll olunmazsa, iddia yekun olaraq Sizin yaşadığı ölkənin (həmin ölkənin məhkəmələrin qeyri müstəsna yurisdiksiyanın şərtilə) qanunvericiliyə əsasən həll ediləcək. Burada qeyd olunan müddəaları nəzərə almayaraq, Samsung hər hansı bir hərəkəti (və ya məhkəmə tərəfindən hər hansı bir hüququ) məhdud etmək üçün hər hansı bir ölkənin məhkəməsinə müraciət edə bilər.

16. BÜTÖV RAZILIQ; KƏSKİNLİK. Bu Müqavilə sizinlə Samsung arasında bütöv razılaşmanı təşkil edir və Proqram təminatı və ya bu Müqavilənin əhatə etdiyi hər hansı digər predmetlə bağlı digər bütün əvvəlki və cari şifahi və yazılı razılaşmaları, təklifləri və təqdimatları əvəz edir. Bu Müqavilənin hər hansı müddəası etibarsız, qüvvədən düşmüş və ya qanunsuz hesab edilərsə, digər müddəalar öz qüvvəsini və təsirini qoruyub saxlayır. 


