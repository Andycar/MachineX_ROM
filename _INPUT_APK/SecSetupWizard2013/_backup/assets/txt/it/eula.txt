Contratto di licenza con l'utente finale per il software

IMPORTANTE. LEGGERE CON ATTENZIONE: questo contratto di licenza con l'utente finale ("EULA") è un accordo legale tra l'utente (sia esso un individuo o un'entità singola) e Samsung Electronics Co., Ltd. ("Samsung") riguardante il software, di proprietà di Samsung, delle sue consociate, dei suoi fornitori di terze parti e dei suoi concessori di licenze, fornito con questo EULA, che include software per computer ed, eventualmente, supporti associati, materiale stampato, documentazione "online" o in formato elettronico correlati all'utilizzo di questo dispositivo ("Software").  

Per il normale funzionamento, questo dispositivo richiede l'uso del software precaricato. UTILIZZANDO QUESTO DISPOSITIVO O IL RELATIVO SOFTWARE PRECARICATO, L'UTENTE ACCETTA I TERMINI DEL PRESENTE EULA. SE NON ACCETTA TALI TERMINI, L'UTENTE NON DEVE UTILIZZARE IL DISPOSITIVO NÉ IL SOFTWARE. 

1. CONCESSIONE DELLA LICENZA. Samsung concede all'utente i seguenti diritti, a condizione che l'utente rispetti appieno i termini e le condizioni di questo EULA: l'utente può installare, utilizzare, accedere, visualizzare ed eseguire una copia del Software sul disco o sui dischi rigidi locali o su altri supporti di archiviazione permanenti di un computer e utilizzare il Software su un unico computer o dispositivo mobile alla volta e non può rendere disponibile il Software su una rete dove potrebbe essere utilizzato da più computer contemporaneamente. L'utente può creare una copia del Software in formato leggibile dalla macchina esclusivamente a scopo di backup, purché tale copia di backup includa tutti gli avvisi sul copyright e sul diritto di proprietà contenuti nell'originale.

Alcuni elementi del Software possono essere soggetti a licenze open source. Le previsioni delle licenze open source possono sostituire alcuni termini del presente EULA. Le licenze open source applicabili sono disponibili nella sezione Avvisi legali del menu Impostazioni del dispositivo. 

2. RISERVA DI DIRITTI E DI PROPRIETÀ. Samsung si riserva tutti i diritti non espressamente concessi all'utente in questo EULA. Il Software è protetto da copyright e da altre leggi e trattati sulla proprietà intellettuale. Samsung o i suoi fornitori sono i proprietari della titolarità, del copyright e degli altri diritti di proprietà intellettuale inerenti al Software. Il Software è concesso in licenza e non è venduto.

3. LIMITAZIONI AI DIRITTI DELL'UTENTE FINALE. L'utente non può decodificare, decompilare, disassemblare o tentare in altro modo di scoprire il codice sorgente o gli algoritmi del Software (eccetto e solo nella misura in cui tale attività sia espressamente consentita dalla legge vigente, nonostante questa limitazione) né può modificare o disattivare alcuna funzione del Software o creare opere derivate basate su di esso. L'utente non può affittare, noleggiare, prestare, concedere in sottolicenza o fornire servizi di hosting commerciale con il Software.

4. CONSENSO ALL'UTILIZZO DEI DATI. L'utente accetta che Samsung e le sue consociate possano raccogliere e utilizzare informazioni tecniche nell'ambito dei servizi di assistenza di prodotto riguardanti il Software fornito all'utente, come ad esempio IMEI (numero di identificazione univoco del dispositivo), numero del dispositivo, nome del modello, codice cliente, registrazione degli accessi, versione software corrente del dispositivo, codice del paese (MCC, Mobile Country Code), codice di rete (MNC, Mobile Network Code). Samsung e le sue consociate potranno utilizzare queste informazioni esclusivamente allo scopo di migliorare i prodotti o di fornire all'utente servizi e tecnologie personalizzati e non divulgheranno tali informazioni in una forma che possa portare all'identificazione personale di quest'ultimo. Le informazioni dell'utente verranno sempre gestite in modo conforme all’Informativa sulla privacy di Samsung, consultabile all'indirizzo: http://account.samsung.com/membership/pp.

5. AGGIORNAMENTI SOFTWARE Samsung potrà fornire o mettere a disposizione dell'utente eventuali aggiornamenti, supplementi e componenti aggiuntivi del Software, tra cui correzioni dei bug, aggiornamenti dei servizi (parziali o totali), prodotti o dispositivi, aggiornamenti e miglioramenti di qualsiasi software installato in precedenza (comprese anche versioni completamente nuove), (denominati collettivamente "Aggiornamenti") dopo aver fornito la copia iniziale del Software, allo scopo di migliorare il Software e l'esperienza dell'utente con il dispositivo Il presente EULA si applica anche a tutti gli eventuali componenti degli Aggiornamenti che Samsung potrà fornire o mettere a disposizione dell'utente dopo aver fornito la copia iniziale del Software, a meno che tali Aggiornamenti non siano accompagnati da altri termini Per utilizzare il Software fornito tramite gli Aggiornamenti, l'utente deve prima aver ottenuto la licenza per il Software identificato da Samsung come idoneo per gli Aggiornamenti Dopo gli Aggiornamenti è possibile che l'utente non sia più in grado di utilizzare il Software che aveva costituito la base di tale idoneità La versione aggiornata del Software potrebbe aggiungere nuove funzioni e, in alcuni casi limitati, eliminare funzioni esistenti.

Gli Aggiornamenti sono disponibili alla generalità degli utenti, tuttavia in alcune circostanze limitate è possibile che gli aggiornamenti del Software siano offerti solo dal gestore di rete e, in tal caso, essi saranno regolati dal rapporto contrattuale esistente tra questi e l'utente.

Con la funzione “Aggiornamento automatico” attiva (come nell'impostazione predefinita del menu Aggiornamento di sistema in Impostazioni), il dispositivo scarica periodicamente gli Aggiornamenti in modo automatico Tuttavia, prima di installare gli aggiornamenti verrà richiesta l'autorizzazione dell'utente Data comunque l'importanza della ricezione degli Aggiornamenti dei software di protezione in modo puntuale, al fine di mantenere la protezione da nuove minacce sempre attiva, tali Aggiornamenti potrebbero venire scaricati e installati automaticamente È consigliabile che l'utente controlli la disponibilità di nuovi Aggiornamenti periodicamente, al fine di utilizzare al meglio il proprio dispositivo Se si desidera evitare l'uso dei dati di rete per i download dell'Aggiornamento, scegliere l'opzione "Solo Wi-Fi" in Impostazioni

6. Alcune funzionalità del Software possono richiedere l'accesso a Internet del dispositivo e possono essere soggette a restrizioni imposte dal gestore della rete o di Internet. A meno che il dispositivo non sia collegato a Internet tramite una connessione Wi-Fi, il Software eseguirà l'accesso attraverso la rete mobile, con possibili costi aggiuntivi, a seconda del piano tariffario in vigore. L'uso di alcune funzioni del Software, inoltre, potrebbe dipendere dall'idoneità e dalle prestazioni dell'hardware o dell'accesso dati del dispositivo. 

7. TRASFERIMENTO DEL SOFTWARE. L'utente può trasferire a terzi questo EULA e i diritti che esso concede in relazione al Software solo per quanto riguarda la vendita del dispositivo mobile a cui è associato il Software. In tal caso, il trasferimento dovrà includere tutto il Software (compresi tutti i suoi componenti, i supporti e il materiale stampato, eventuali Aggiornamenti e il presente EULA). L'utente non potrà conservare alcuna copia del Software. Il trasferimento non potrà avere carattere indiretto, ad esempio con l'affidamento. Prima del trasferimento, l'utente finale che riceverà il Software dovrà accettare tutti i termini dell'EULA.

8. RESTRIZIONI ALL'ESPORTAZIONE. L'utente è a conoscenza del fatto che il Software è soggetto a limitazioni sull'esportazione in vari paesi e si impegna a rispettare tutte le leggi nazionali e internazionali vigenti che si applicano al Software, comprese tutte le leggi e i regolamenti vigenti che limitano le esportazioni.   

9. SCIOGLIMENTO. Il presente EULA è valido fino allo scioglimento. I diritti dell'utente ai sensi della presente Licenza si risolveranno automaticamente senza avviso da parte di Samsung qualora l'utente violi uno qualsiasi dei termini e delle condizioni dell'EULA. Allo scioglimento di questo EULA, l'utente dovrà porre termine a qualsiasi utilizzo del Software e distruggere tutte le copie, complete o parziali, del Software.

10. Esclusione di garanzia. SALVO DISTINTAMENTE INDICATO IN UNA GARANZIA LIMITATA ESPLICITA IN FORMA SCRITTA CHE ACCOMPAGNA IL DISPOSITIVO, TUTTO IL SOFTWARE FORNITO DA SAMSUNG CON QUESTO DISPOSITIVO MOBILE (SIA ESSO INCLUSO NEL DISPOSITIVO, SCARICATO O OTTENUTO IN ALTRO MODO) VIENE FORNITO "COSÌ COM'È" E "SECONDO DISPONIBILITÀ", SENZA GARANZIE DI ALCUN TIPO DA PARTE DI SAMSUNG, IMPLICITE O ESPLICITE. NELLA MASSIMA MISURA POSSIBILE AI SENSI DELLA LEGGE VIGENTE, SAMSUNG ESCLUDE TUTTE LE GARANZIE ESPLICITE, IMPLICITE O DI LEGGE, COMPRESE A TITOLO ESEMPLIFICATIVO GARANZIE IMPLICITE DI COMMERCIABILITÀ, QUALITÀ SODDISFACENTE O ESECUZIONE A REGOLA D'ARTE, IDONEITÀ PER UNO SCOPO PARTICOLARE, AFFIDABILITÀ O DISPONIBILITÀ, PRECISIONE, MANCANZA DI VIRUS, PACIFICO GODIMENTO DEI DIRITTI, NON VIOLAZIONE DEI DIRITTI DI TERZE PARTI O ALTRE VIOLAZIONI DI DIRITTI. ALCUNE GIURISDIZIONI NON CONSENTONO ESCLUSIONI O LIMITAZIONI DELLE GARANZIE IMPLICITE, PERTANTO LE SUDDETTE ESCLUSIONI O LIMITAZIONI POTREBBERO NON APPLICARSI ALL'UTENTE. NESSUN CONSIGLIO O INFORMAZIONE, VERBALE O SCRITTO, FORNITO ALL'UTENTE DA SAMSUNG O DALLE SUE CONSOCIATE POTRÀ ESSERE CONSIDERATO COME UNA MODIFICA ALLA PRESENTE ESCLUSIONE DI GARANZIA RIGUARDANTE IL SOFTWARE NÉ POTRÀ DAR LUOGO A GARANZIE DI ALCUN TIPO DA PARTE DI SAMSUNG. 

11. APPLICAZIONI DI TERZE PARTI. Su questo dispositivo mobile è possibile che siano incluse o scaricate applicazioni di terze parti. Samsung non formula dichiarazioni di alcun tipo in relazione a tali applicazioni. Poiché Samsung non ha alcun controllo su tali applicazioni, l'utente dichiara e accetta che Samsung non è responsabile della loro disponibilità né di contenuti, pubblicità, prodotti, servizi o altro materiale contenuto o reso disponibile da tali applicazioni. L'utente dichiara e accetta espressamente che l'uso delle applicazioni di terze parti avviene a proprio rischio esclusivo e che l'intero rischio di qualità insoddisfacente, prestazioni, precisione e impegno spetta all'utente. Sempre l'utente, inoltre, è tenuto a prendere le precauzioni necessarie per garantire che tutto ciò che utilizza sia esente da componenti quali virus, worm, cavalli di Troia e altri elementi di natura dannosa. I riferimenti su questo dispositivo mobile a nomi, marchi, prodotti o servizi di terze parti sono riportati solo per comodità dell'utente e non costituiscono né implicano condivisione, sponsorizzazione o raccomandazione né affiliazione con le terze parti in questione, i loro prodotti e servizi. L'utente è a conoscenza del fatto che Samsung non sarà responsabile, direttamente o indirettamente, per qualsiasi danno o perdita, incluso a titolo esemplificativo qualsiasi danno al dispositivo mobile o qualsiasi perdita di dati, provocato o che si ritenga sia stata provocato da o in relazione con l'uso o l'affidamento su tali contenuti, prodotti o servizi di terze parti disponibili su o attraverso tali applicazioni. L'utente dichiara e accetta che l'utilizzo di applicazioni di terze parti è regolato da Termini di utilizzo, Contratto di licenza, informativa sulla privacy e altri accordi delle terze parti medesime e che qualsiasi informazione o dato personale fornito dall'utente, consapevolmente o inconsapevolmente, a tale fornitore di applicazioni di terze parti sarà soggetto all’eventuale informativa sulla privacy di quest'ultimo. SAMSUNG DECLINA QUALSIASI RESPONSABILITÀ PER QUALSIASI DIVULGAZIONE DI INFORMAZIONI O ALTRI ATTI DI FORNITORI DI APPLICAZIONI DI TERZE PARTI. SAMSUNG ESCLUDE ESPRESSAMENTE QUALSIASI GARANZIA RIGUARDANTE LA POSSIBILITÀ CHE LE INFORMAZIONI PERSONALI DELL'UTENTE VENGANO ACQUISITE DA FORNITORI DI APPLICAZIONI DI TERZE PARTI E L'UTILIZZO A CUI TALI INFORMAZIONI PERSONALI POTREBBERO ESSERE SOTTOPOSTE DA TALI FORNITORI.

12. APPLICAZIONI SAMSUNG. Su questo dispositivo mobile possono essere disponibili o scaricabili alcuni servizi e applicazioni Samsung. Molti di essi richiedono la registrazione per l'adesione ai servizi Samsung ("Account Samsung"), nel qual caso i diritti e gli obblighi spettanti all'utente verranno stabiliti in termini e condizioni e in informative sulla privacy separati per l'Account Samsung. Alcuni servizi e applicazioni che non rientrano nell'Account Samsung possono richiedere il consenso dell'utente per termini e condizioni e informative sulla privacy separati. L'utente dichiara e accetta espressamente che l'utilizzo che farà di tali servizi e applicazioni sarà soggetto ai termini e condizioni e alle informative sulla privacy vigenti.

13. Limitazione di responsabilità. SAMSUNG NON SARÀ RESPONSABILE PER ALCUN DANNO DI QUALUNQUE TIPO DERIVANTE O CONNESSO ALL'UTILIZZO O ALL'IMPOSSIBILITÀ DI UTILIZZARE IL SOFTWARE O QUALSIASI APPLICAZIONE DI TERZE PARTI, IL LORO CONTENUTO O LE LORO FUNZIONALITÀ, COMPRESI A TITOLO ESEMPLIFICATIVO I DANNI PROVOCATI O CONNESSI A ERRORI, OMISSIONI, INTERRUZIONI, DIFETTI, RITARDI NEL FUNZIONAMENTO O NELLA TRASMISSIONE, VIRUS DI COMPUTER, MANCATA CONNESSIONE, CARICHI DI RETE, ACQUISTI ESEGUITI ALL'INTERNO DELLE APPLICAZIONI E TUTTI GLI ALTRI DANNI DIRETTI, INDIRETTI, SPECIALI, INCIDENTALI, ESEMPLARI O CONSEQUENZIALI, ANCHE QUALORA SAMSUNG SIA STATA INFORMATA DELLA POSSIBILITÀ DI TALI DANNI. ALCUNE GIURISDIZIONI NON AMMETTONO L'ESCLUSIONE O LA LIMITAZIONE DEI DANNI INDIRETTI O CONSEQUENZIALI, PERTANTO ESSE POTREBBERO NON APPLICARSI ALL'UTENTE. NONOSTANTE QUANTO STABILITO SOPRA, LA RESPONSABILITÀ TOTALE DI SAMSUNG ELECTRONICS CO. PER QUALSIASI PERDITA, DANNO O CAUSA DI AZIONE, COMPRESI A TITOLO ESEMPLIFICATIVO QUELLI BASATI SU CONTRATTO, ILLECITO CIVILE O ALTRO, DERIVANTI DALL'USO DEL SOFTWARE O DI APPLICAZIONI DI TERZI DA PARTE DELL'UTENTE SU QUESTO DISPOSITIVO MOBILE O DA QUALSIASI ALTRA DISPOSIZIONE DI QUESTO EULA NON SUPERERÀ L'IMPORTO PAGATO DALL'ACQUIRENTE SPECIFICAMENTE PER QUESTO DISPOSITIVO MOBILE O PER QUALSIASI APPLICAZIONE DI TERZE PARTI IN ESSO INCLUSA. LE SUDDETTE LIMITAZIONI, ESCLUSIONI E DICHIARAZIONI DI NON RESPONSABILITÀ (COMPRESE LE SEZIONI 10, 11, 12 E 13) SI APPLICHERANNO NELLA MISURA MASSIMA CONSENTITA DALLA LEGGE VIGENTE, ANCHE QUALORA UNO QUALSIASI DEI RIMEDI NON RAGGIUNGA IL SUO SCOPO ESSENZIALE.

14. LEGISLAZIONE APPLICABILE. Il presente EULA è regolato dalle leggi della giurisdizione di residenza dell'utente, con esclusione delle disposizioni in materia di conflitto di leggi. Il presente EULA non sarà regolato dalla Convenzione delle Nazioni Unite sui Contratti per la vendita internazionale di merci, la cui applicazione è espressamente esclusa. 

15. RISOLUZIONE DELLE CONTROVERSIE.  
Qualora una disputa, una controversia o una differenza derivante in qualche modo dal presente EULA o dall’utilizzo del Software da parte dell’utente non venga composta amichevolmente, sarà sottoposta alla competenza non esclusiva dei tribunali della giurisdizione di residenza dell’utente. Fatto salvo quanto sopra, Samsung può richiedere un provvedimento ingiuntivo (o un tipo equivalente di rimedio legale urgente) in qualsiasi giurisdizione.

16. INDIVISIBILITÀ DELL’ACCORDO; INDIPENDENZA DELLE PREVISIONI CONTRATTUALI. Il presente EULA costituisce l'intero accordo stipulato tra l'utente e Samsung in relazione al Software e sostituisce tutte le comunicazioni, proposte e dichiarazioni precedenti o contemporanee, verbali o scritte, riguardanti il Software e qualsiasi altro argomento trattato dall'EULA. Qualora qualsiasi disposizione di questo EULA dovesse essere giudicata nulla, non valida, inapplicabile o illegale, le altre disposizioni continueranno a restare pienamente valide ed efficaci. 

